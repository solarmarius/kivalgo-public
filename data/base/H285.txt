
Stortinget, 30. april 1996
Pressemelding fra Svein Ludvigsen, Høyre
HØYRE FØLGER OPP «SMÅTINGET» og FREMMER FORSLAG OM FORENKLING AV STRUKTUREN RUNDT INTERNKONTrOLL AV HELSE, MILJØ OG SIKKERHET I BEDRIFTENE
Strukturen rundt forvaltning og tilsyn av internkontroll av helse, miljø og sikkerhet i bedrifter er i dag meget komplisert. Høyre fremmer sammen med Sp, Krf og Frp denne uken et forslag om at en forenkling foretas.
Initiavtivtaker Svein Ludvigsen sier at dagens system hindrer effektiv internkontroll i bedriftene og påpeker at mer enn 4 år etter forskriftens ikrafttredelse har under 50 % av bedrifter med mindre enn 50 ansatte et fungerende internkontrollsystem.
«Tallenes tale er klar, og vi ser det som nødvendig at tilsynsmyndigheter og forvaltningsmyndigheter nå samordnes og at de ulike regelverk harmoniseres. Vi må ikke la det beste bli det godes fiende. Formålet er godt, men vi kommer ikke i mål uten å legge systemet bedre til rette for småbedriftene, slik at disse unngår å måtte bruke uforholdsmessig store ressurser på grunn av dårlig organisering fra myndighetenes side» understreker Ludvigsen.
