
14. mars 2001
Høyres Stortingsgruppe
Ansgar Gabrielsen (H):
Høyre anbefaler importforbud
Høyres næringspolitiske talsmann, Ansgar Gabrielsen, hadde i morges møte med landbruksminister Bjarne Håkon Hanssen der han anbefalte Regjeringen å innføre importforbud av kjøtt fra EU.
Spredningen av munn- og klovsyke til kontinentet har økt risikoen for at smitten skal spre seg til Norge, og Høyre anbefaler derfor midlertidig stans i importen av kjøtt fra EU. Når USA og Canada innfører forbud mot import av alt kjøtt fra EU bør Regjeringen ha en svært god begrunnelse for ikke å gjøre det samme, sier Gabrielsen som minner om at EU-landet Danmark allerede har nedlagt forbud mot import av klovdyr fra andre EU-land.
