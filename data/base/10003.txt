
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Partiets forhold til fagorganisasjonen 

En sterk og samlende fagorganisasjon er en uavviselig forutsetning for at der kan føres en effektiv klassekamp - så vel for de faglige opgaver som for den videregående socialisering. 

Partiet vil derfor gjennem hele sitt agitasjons- og oplysningsarbeide legge an på å organisere arbeiderne faglig som politisk. 

Særlig vil partiet søke et nøie samarbeide med fagorganisasjonen når det gjelder organiseringen av fiskere, skogs- og landbruksarbeidere. 

Partimedlemmer, som har adgang til å være fagorganiserte, må tilhøre sine respektive fagforeninger og medvirke ved dannelse av nye fagforeninger, hvor betingelser herfor er til stede. 

Partiet anerkjenner fagorganisasjonens suverenitet på sitt område også i spørsmål som forbundenes og Landsorganisasjonens internasjonale organisasjonsforhold når disse spørsmål reises og fremmes innen fagorganisasjonen på et helt faglig grunnlag og uten partipolitiske formål. 

I full anerkjennelse av denne suverenitet forutsetter partiet et saklig samarbeide med fagorganisasjonen i alle socialpolitiske spørsmål av felles interesse. Under hele den økonomiske, sociale og politiske fremrykning som arbeiderklassen bare kan foreta når den faglige og politiske bevegelse arbeider hånd i hånd ser partiet i fagorganisasjonen sin beste og mektigste forbundsfelle. 

Samlingskongressen vil henvise til at fagkongressen i 1925 vedtok en uttalelse sålydende: "Kongressen advarer mot at politiske stridigheter overføres på faglige spørsmål. Ingen særorganisasjon, celler, grupper, eller aksjonsutvalg må dannes, som har til hensikt å sette ut av funksjon de regulært oprettede og valgte instanser innen fagorganisasjonen eller fremme formål som ligger ved siden av fagorganisasjonen." 

Samlingskongressen er enig i denne uttalelse. Det er vissheten om det felles formål, den naturlige fordeling av arbeidsopgavene, den fulle tillit organisasjonene i mellem som nettop er grunnlaget for den frie og sterke utfoldelse av all agitasjons- og organisasjonsvirksomhet. 

Under forutsetning av at fagorganisasjonen er enig i et samarbeide på grunnlag av et gjensidig tillits- og likestillethetsforhold uttaler samlingskongressen, at samarbeidet formidles foreløbig best ved en samarbeidskomité, valgt av og blandt de to organisasjoners styrer. 

Komitéen har ikke besluttende myndighet. 

Behandlingen av de faglige retningslinjer utsettes. Samlingskongressen gir centralstyret i opdrag å utrede saken ved en komité, forsterket med representanter valgt av Landsorganisasjonens sekretariat. Komitéens utredning behandles og avgjøres på organisasjonsmessig måte.
Evaluation Only. Created with Aspose.Words. Copyright 2003-2024 Aspose Pty Ltd.
