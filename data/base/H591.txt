
Høyres Stortingsgruppe, 7. august 1998
------------------------------------------------------------------------------------------------------------------
Fjern forbudet mot utleie av helsepersonell!
Høyre reagerer sterkt på at Regjeringen igjen stanser utleie av leger. - Det er vanskelig å forstå at man ønsker å stoppe noen som kan bidra til å løse problemet med akutt personellmangel i helsevesenet, uttaler Høyres helsepolitiske talskvinne, Annelise øHøy Høegh.
Høyre mener Regjeringens avvisende holdning først og fremst er et nederlag for alle de pasienter som ikke får behandling raskt nok. - Mange sykehus er helt avhengige av å kunne få benytte utleiefirmaer for i det hele tatt å få tak i legespesialister og annet helsepersonell. De har forsøkt de norske offentlige tjenestene som Arbeidsmarkedsetaten tilbyr, men disse er åpenbart ikke gode nok.
Til og med Arbeiderpartiet mener at det danske firmaet Transmed bør få leie ut leger til norske sykehus. - Det er gledelig hvis Arbeiderpartiet skifter standpunkt. Men det er viktig å slippe til flere aktører i dette markedet slik at konkurransen øker og prisene blir lavere. Derfor må forbudet mot utleie og privat formidling av helsepersonell fjernes. Det finnes også flere norske fimaer som har søkt om å drive utleie og formidling av flere kategorier helsepersonell som det er stort behov for. Disse søknadene bør ses på på nytt, avslutter Annelise Høegh.
