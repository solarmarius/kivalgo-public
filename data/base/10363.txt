
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Program for Kristent Samlingsparti

PARTIETS FUNDAMENT

    Kristent Samlingsparti vil bidra til å styrke kristen tro og kultur i vårt folk. Kun Guds velsignelse kan gi Norge en positiv fremtid.
    Kristent Samlingsparti vil offentlig uttrykke seg klart og tydelig om det som står klart i Guds ord, i alle sammenhenger.
    Gud har gitt menneskene et spesielt ansvar for familien. Kristent Samlingsparti vil arbeide for tiltak som kan beskytte kjernefamiliene.
    Kristen nestekjærlighet er å ta vare på de svake i samfunnet, det være seg både eldre og syke, fattige og andre som har behov for vår omsorg.
    Gud har gitt menneskene sitt skaperverk for at vi skal forvalte det på best mulig måte. Naturen skal brukes til gagn for menneskene, både for den nåværende generasjon og for de kommende generasjoner.
    Kristent Samlingsparti er et ikke-sosialistisk parti, som vil arbeide for å styrke respekten for det enkelte menneskes egenart.
    Kristent Samlingsparti vil verne om de rettigheter Grunnloven gir oss, blant disse eiendomsretten, næringsfriheten, ytringsfriheten og den personlige frihet.
    Kristent Samlingsparti mener at det private initiativ er en rett som Gud har gitt oss og som gir mennesket, både økt livslyst og motivasjon. Dette gir også høyere produktivitet.
    Kristen Samlingsparti er imot diskriminerende behandling på grunn av rase, religion, etnisk opphav eller kjønn.



NORGES FORHOLD TIL VERDEN
Norge bør ha en vedvarende suverenitet som en kristen rettsstat, uten overnasjonal styring. Det er folket selv som skal bestemme. Dette kan skje i unntakstilfeller der det kan være aktuelt med folkeavstemninger, men ellers skal det skje innenfor Grunnlovens rammer. Derfor skal Norge holdes utenfor EU, EØS og Schengen-avtalen. Vi skal ha et selvstendig og fritt folk, i et fritt land, i tråd med vår Grunnlov.

I stedet går vi inn for en frihandelsavtale på lik linje med Sveits som har en minst like god avtale på dette området som Norge har gjennom EØS. (I tillegg slipper Sveits å få hundrevis av lover og forordninger trædd ned over hodet på seg, som her hos oss.)

Vi gir vår støtte til at Israel skal eksistere under trygge forhold og innenfor grenser som kan forsvares. Et utenrikspolitisk vedtak vi ønsker å gjøre umiddelbart er å godta flytting av Israels ambassade til Jerusalem.

Norge må også forplikte seg til å arbeide mot all form for forfølgelse, både kulturelt og religiøst. Hvert individ må sikres frihet, og rett til å tro og mene det man ønsker og vil, uten overgrep og forfølgelse.

Gud ønsker at mennesker skal ha frihet og rett til valg. Dette kommer klart frem i Bibelen. Kristent Samlingsparti ønsker å gi "hjelp til selvhjelp" i U-hjelpsprogrammet.

Vi ønsker mest mulig frihandel, men politikken skal gjennomføres med nødvendige unntak der det er helt påkrevd, og med godt skjønn. En skal særlig søke å gi rettigheter og åpne muligheter for u-landene i den tredje verden.

Mest av alt tror vi på skikkelig "undervisning" og kunnskapsbyggende programmer. Dvs. skole og utdanning. Dette er et meget viktig fundament innen ”hjelp til selvhjelp” (for eks gi lån til kjøp av produksjonsmidler i U-land), som er grunnpilaren for utvikling og økonomisk forståelse, og skaper vekst i et hvert underutviklet land.

Kristent Samlingsparti ønsker en spesiell tilknytning til de vestlige demokratier og fastholdningen av medlemskapet i NATO er viktig. For øvrig tror vi USA er en minst like sikker og antatt bedre samarbeidspartner for Norge, enn hva EU eller Europa er.

En av grunnene til at vi tror USA kan være en sikrere og mer pålitelig samarbeidspartner for
oss, er selve grunnholdningene USA har som demokratisk nasjon, i forhold til Bibelen og kristendommen. Europa preges av langt større forfall på både kultur og når det gjelder de kristne grunnverdier.

Kristent samlingsparti vil:

    Ikke gå inn for EU- medlemskap
    Avvikle skattlagte U-hjelpen.
    Gaver skal i hovedsak søkes gitt på frivillig basis. Ellers bør staten gi støtte i forbindelse med naturkatastrofer og til land som er kommet i nød på annen måte. Det er viktig å kontrollere og tilrettelegge for at frivillig bistand går via pålitelige kanaler, primært via ulike kristne og humanitære organisasjoner.
    Utvide FN-mandatet til å gripe inn for å stoppe folkemord og ovenfor land som bevisst legger opp til brudd på menneskerettighetene.



FLYKTNINGPOLITIKKEN
Norge må føre en restriktiv flyktning -, innvandrings - og asylpolitikk. Ellers kan bl a den islamske kulturinnvandring representere en fare for Norges land og folk som egenart. Bare reelle flyktninger skal tas imot.

Restriktiv innvandringspolitikk er nødvendig, da vi ellers vil undergrave vårt eget fundament. Ordningen med såkalt familiegjenforening skal ikke skje automatisk, men vurderes og gjøres etter skjønn og begrenses til ektefelle og mindreårige barn. Der beskyttelse innvilges gjennom asyl, med oppholdstillatelse basert på humanitært grunnlag, skal utgangspunktet være at man returnerer til hjemlandet når forholdene er trygge.

Oppgivelse av "falsk identitet" er en kriminell handling og skal medføre en umiddelbar utvisning og hjemsendelse. Dette må også gjøres hvis man for øvrig begår grove kriminelle handlinger i Norge.

Kristent Samlingsparti vil:

    At alle innvandrere skal lære seg norsk
    At kriteriene generelt for de som påberoper seg å være flyktninger skal behandles restriktivt strengt og konsekvent
    At innvandring fra land med samme kultur og religion også i utgangspunktet skal behandles restriktivt
    At den enkelte kommune, på eventuelle flyktningmottak selv skal avgjøre om man vil ta i mot disse, og kunne bestemme antall
    At asylsøkere som har fått avslag i et annet europeisk land, blir returnert til landet de kommer fra uten noen ny behandling av søknaden innen Norge


MILJØ
Forurensingen av luft, jord og vann har økt i omfang og må tas alvorlig. Vi bør huske på at egentlig er all forurensing ressurser på avveie. Alle utslipp bør forsøkes redusert og det som tilbakeføres til jord, sjø og vann må renses i størst mulig grad. Vi har alle et ansvar for å gjøre det vi kan for at vår vakre natur ikke skal skades ytterligere. Forurensning fra industri i utlandet er også et problem for Norge som vi må ta alvorlig, og i samarbeid med andre nasjoner forsøke å redusere. Ingen har rett til å skade andres liv eller eiendom gjennom å skade miljøet.

Da miljøvern er nødvendig for å sikre oss alle samme muligheter må dette være statens oppgave. Ressursene må forvaltes på en forsvarlig måte, slik at skaperverket kan bli bevart til kommende generasjoner. All planlegging og regulering må derfor ta hensyn til økologien i forbindelse med miljøet. Tiltak og begrensninger må gjelde alle på samme måte. Prinsippet må være "likhet for loven".

Kristent Samlingsparti vil:

    At forurensningsloven ikke skal svekkes som miljøpolitisk virkemiddel.
    At den som forurenser skal være ansvarlig for å rydde opp etter seg, og betale det dette koster. At det innføres miljøavgifter på produkter der dette er nødvendig, og at pengene brukes til det de er ment for.
    Eksportere mer av gassen til Europa. Dette vil gi mindre forurensing også for oss, da alternativet er skadelige gasser fra kullkraftverk.
    At miljøvern og kulturminnevern må skje i samarbeid med grunneiere og være til minst mulig hinder for disse.


HELSE OG SOSIAL
Politikken må her bygges på udiskutable og selvfølgelige rettigheter for pasienter/klienter. Denne sektoren er et felles ansvar for alle i samfunnet. Dette verken kan eller bør overlates helt til et profesjonelt upersonlig apparat. Oppgaver for trengende vil alltid være en oppgave for medmennesker med et personlig engasjement.
De lange sykehuskøene er blitt et stort problem i vårt helsevesen. Noen steder er det overbelastning, mens andre steder er ledig plass.
Arbeidsmiljøloven må mykes opp, slik at det blir større fleksibilitet til å utføre påtrengende oppgaver. I tillegg til de offentlige sykehus ønskes private. Dette vil være et verdifullt supplement, og bør få statlig støtte, på lik linje med det offentlige.
De eldres status i samfunnet bør oppgraderes, da de ofte sitter inne med verdifulle menneskelige og kunnskapsmessige ressurser. De eldre må i størst mulig grad, under forutsetning av at de selv ønsker det, bli satt i stand til å bo hjemme.
Kristent Samlingsparti vil arbeide for at funksjonshemmede og andre svake grupper skal få det lettere å leve i vårt samfunn.
Ungdommen skal føre vårt samfunn videre. Vi må forebygge helseskader, vold og kriminalitet, f eks på grunn av alkohol, narkotika og tobakk.

Kristent Samlingsparti vil

    Organisere helsevesenet og eldreomsorgen etter et kundeprinsipp, der god service ovenfor pasienten kommer mer i fokus
    Ta bort loven om selvbestemt abort
    Støtte kampen mot aktiv dødshjelp og si ja til "god livshjelp"
    Styrke psykiatrien på alle plan
    At minstepensjonen ikke skal være lavere enn i dag
    At pensjonen skal følge lønnsutviklingen i samfunnet
    At pensjonen for gifte ektefeller må være like stor som for eventuelle samboende par.
    At personer som er hjemme og gjør en innsats i privat omsorg må gis økonomisk kompensasjon og pensjonsrettigheter
    At pensjonsalder innføres med større fleksibilitet
    At det offentlige bør dekke tannlegebehandling på samme måte som med andre legetjenester
    Styrke informasjon og holdningsskapende tiltak mot alkohol, tobakk og narkotiske stoffer 


SAMFERDSEL, TRANSPORT & KOMMUNIKASJON
Det må opprettholdes et bredest mulig kommunikasjonsnett med tog, buss, trikk, fly, T-bane, båt og ferger, slik at dette blir til best mulig nytte for alle som bor i vårt vidstrakte land.

Transport av varer og tjenester er en stor utgift for bedriftene, og privatbilismen og all
transport med bil forøvrig, skal ikke være noen "melkeku" for staten. Fraktomkostninger og avgifter må reduseres kraftig. Dette vil tjene den enkelte og samfunnet i sin helhet.

Transportbedriftene må gis rimelige vilkår så de kan konkurrere med utenlandske
transportselskaper. Vi vil arbeide i mot at de store utenlandske transportørene skal "feie unna" det norske næringslivet på området.

Vi ønsker at all organisering av samferdsel skal settes ”under lupen”, slik at både effektivitet og funksjon får en maksimal utnyttelse.

Konkurransefortrinnet skal gjelde. Og det skal være plass til både privat- og offentlige
aktører, uten at dette skal slå ut i ubalansen.

Både skips- og jernbanetrafikken burde med fordel kunne utnyttes bedre i transportapparatet enn det vi ser i dag. Dette for å unngå at veinettet blir påført alt for store belastninger med tungtransporter, noe som igjen resulterer til et stadig økende ulykkestall langs veiene våre.

Kristent Samlingsparti vil:

    Ha en kraftig oppgradering og utbygging av riks- og stamveinettet i Norge
    At riks- og stamveier sikres med krabbefelt og skikkelige forbikjøringsmuligheter
    Oppjustere fartsgrensen på enkelte veistrekninger, der dette kan gjennomføres på en trygg og naturlig måte
    At registreringsavgiften reduseres til bare å dekke de faktiske utgifter som avgiften er ment å dekke.
    Ha en generell tilrettelegging for bedring av bilparken, bedre renhold langs gater og bedre utbygging av parkeringsmuligheter
    At det satses på skikkelig rassikring i områder der dette er påkrevd
    Engangsavgiften på biler reduseres gradvis, slik at vi kan få en nyere, mer miljøvennlig og god bilpark
    At årsavgiften på bil og campingvogn suksessivt bygges ned, med sikte på i fremtiden å kunne fjernes helt 


SKOLE OG UTDANNING
Skolens rolle er å understøtte og videreføre barnas oppdragelse ved å formidle kunnskap og kultur. Sentrale mål må være ansvarsfølelse ovenfor seg selv og andre, individuell vekst og respekt for foresatte.

Undervisningen må foregå i hensiktsmessige lokaler og trygge skoleplasser. Kristent Samlingsparti vil gå inn for å beholde skolens kristne formålsparagraf, som slår fast at både grunnskole og videregående skole skal gi barna en "kristen og moralsk oppseding". Vi vil ta bort KRL-faget (kristendoms-, religions- og livssynskunnskap) som ble innført i 1997 og erstatte det med et rent kristendomsfag.

Undervisning i fremmede religioner bør først skje på ungdomskoletrinnet, og da som en del av samfunnsfagene.

Elevene må få anledning til å lære ut fra evnene hver enkelt besitter. De må også lære disiplin, orden og flid.

Alle skal ha rett til fritak fra skoleaktiviteter som strider mot deres samvittighet. Det økonomiske ansvaret for skolen bør flyttes fra kommunen til staten.

Privatskoler og hjemmeundervisning må få bedre vilkår. Foreldrene, sammen med barna, må kunne bestemme om de skal gå på offentlig skole, privat skole, eller få hjemmeundervisning.

Bevilgningene til skoleverket må følge elevene som et tilskudd fra det offentlige med et fast beløp pr. elev. Staten bør også dekke kostnadene med utarbeidelse av hjemmeundervisningsopplegg, samt veiledning for slike foreldre.

Opplysning om skadevirkningene ved bruk av narkotika, alkohol og tobakk bør bli et obligatorisk fag i grunnskolen.

Undervisningen ved universitet og høyskoler bør styrkes kunnskapsmessig og evolusjonsteorien må ikke bli enerådende i universitetsmiljøer da dette ikke er bevist. Læren er også i strid med Guds egen beretning om hvordan skapelsen foregikk.

Kristent Samlingsparti vil:

    Ikke gå inn for etablering av heldagsskole
    Aktivt stimulere til oppbygging av friskoler
    At disiplinen i skolen skal styrkes
    At elevene skal ha tilgang på gode og oppdaterte lærebøker
    Gi mulighet for klasseopprykk for flinke elever
    At elevene skal ha et karaktersystem fra 4. eller 5. skoleår
    Styrke det faglige kunnskapsnivået i yrkesfag ved den videregående skolen


FAMILIENS ØKONOMI
De høye skattene og avgiftene familiene har i dag, øver stort press på foreldrene slik at de begge føler de må ut i arbeidslivet utenfor hjemmet. Dette er med på å svekke oppdragerrollen, og gir familien liten mulighet for fleksibilitet. Kristent Samlingsparti vil senke skattene, så familien selv gis valgfrihet til å disponere over sin egen tid med barna.
Det at en av foreldrene er hjemme med barna, deler av dagen eller hele, bør ikke få innvirkning på den fremtidige pensjonen.

Kristent Samlingsparti vil derfor gå inn for en ektefelle/delt beskatning, slik at skatten utlignes mellom de to inntektene. Kontantstøtten må økes for alle.

Kristent Samlingsparti vil:

    Styrke familiens økonomi ved skattelette. Dette vil gi familien frihet til selv å disponere over sin egen tid
    De lavtlønnede skal automatisk innvilges betydelig skattelette
    Delt beskatning for ektefeller


BARNEVERN
I et harmonisk samfunn er det foreldrene som gir barna en trygg og omsorgsfull oppvekst. Trygghet i oppveksten er en forutsetning for at barna skal vokse ut av barndommen og bli selvstendige og ansvarsbeviste borgere. Samfunnet har imidlertid forandret seg betydelig, til flere uheldige former for familieforhold.

Det at ekteskap, og andre stabile familieforbindelser, blir oppløst, får store følger for barna. Vold og omsorgssvikt kan følge med. Disse familieforhold gjør at barn trenger en bedre rettbeskyttelse, og fører også til at foreldrene trenger mer hjelp i omsorgsrollen. Et mål er derfor at barnevernet forbedres, og at det blir tatt rettssikkerhetsmessige hensyn til barn og foreldre. Barnets beste må komme i sentrum, i enhver familieoppløsning, og at hjelp gis til foreldre som ikke greier omsorgsoppgaven.

Foreldre må alltid varsles først, før barnevernet kan behandle saken. Alle foreldre bør ha rettshjelp, og gis økonomisk støtte der kostnadene ikke kan dekkes av egen økonomi. I alle saker der omsorgsovertagelse er resultatet, må det allikevel, i utgangspunktet, være at barna har det best hos foreldrene. Dette kan imidlertid ikke gjelde der vold og mishandling er påført barna.

Beviselig vold og omsorgssvikt må legges til grunn for å skille biologiske foreldre fra barna ved tvang. Der hvor det blir gjort vedtak om omsorgsoverdragelse, må først den nærmeste i familien kontaktes som et fremtidig alternativ til fosterhjem. Besteforeldre kan i denne forbindelse være en god løsning, dersom de mener de har kapasitet til å påta seg oppgaven. Dette må nedfelles i barnevernsloven, slik at besteforeldre gies lovmessig rett til samvær med barnebarna.

Det har blitt et mer hensynsløst samfunn, der seksuell utnyttelse av barn har fått et større omfang. Denne seksuelle utnyttelsen av barn må få en langt strengere stafferamme.
Vi vet også at uskyldige personer er idømt uberettiget straff. Dette har store konsekvenser for vedkommende, ved at det er vanskelig å bli kvitt beskyldningene. I slike tilfeller må vedkommende være berettiget til erstatning.

Kristent Samlingsparti vil:

    Alle som gifter seg skal få innføring i konfliktløsning i ekteskapet.
    Barnas nærmeste skal først kontaktes ved plassering i fosterhjem.
    Ved tvangssaker skal foreldre og barn ha full adgang og støtte i rettsapparatet.
    Kommunen må ha full dekning til utgifter i barnevernssaker.
    Alle saker som gjelder vold og omsorgssvikt avgjøres av rettapparatet.
    Alle barn skal ha rett til å vite hvem som er de biologiske foreldrene.
    Farskapsforholdet skal avgjøres ved DNA-test i tvilstilfeller.


STRAFF, REHABILITERING OG FENGSELSVESEN
Kristent Samlingsparti aksepterer ikke at fengselsstraff skal være assosiert med snillisme, men den må ha en form av frihetsberøvelse, slik at den blir oppfattet som straff. At innsatte skal ha krav ovenfor fengselsbetjenter eller fengselssystemet godtaes ikke. Tvert imot, innsatte skal lære seg å underordne seg under andre, noe de ofte har bevist at de ikke gjør.
Men bare fengselsstraff i seg selv ville være meningsløst, uten en god rehabilitering til samfunnsnyttig livsstil. Det burde også være mulig, i større utstrektning, å vurdere samfunnsnyttig arbeid som alternativ til fengselsstraff. Unntatt må være volds- og sædlighetsforbryter.

Kristent Samlingsparti går inn for opprettelse av private/statlige bedrifter, der fengslede kan arbeide under oppsyn av fengselsbetjenter, og hvor de kan sone slik at de kan bli hjulpet til å fungere i samfunnet. Dette, til sammen, ville spare samfunnet for store økonomiske summer. Det vil også forhindre soningskø. Kristent Samlingsparti vil:

    Et fengselsår skal være likt et kalenderår.
This document was truncated here because it was created in the Evaluation Mode.
Evaluation Only. Created with Aspose.Words. Copyright 2003-2024 Aspose Pty Ltd.
