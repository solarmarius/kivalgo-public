
Oslo, den 10. desember 1999
Stortingsrepresentant Sonja Sjøli:
- Medisinerutdanning ved SiA fra høsten 2000
Flertallet i sosialkomiteen slutter seg til etablering av medisinerutdanning på Sentralsykehuset i Akershus. De første studentene skal tas opp høsten 2000. Dette innebærer en økning på 30 medisinerstudenter ved Universitetet i Oslo. Det er også lagt opp til en ytterligere økning av studentantallet ved både NTNU og Universitetet i Tromsø.
"Reetablering av legeutdanningen på SiA er et viktig bidrag for å øke tilgangen på leger. Jeg er glad for at dette nå blir en realitet fra og med neste år", sier Sonja Sjøli, som sitter i sosialkomiteen og representerer Akershus.
