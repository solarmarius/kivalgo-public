
Oslo, den 17. juni 1999
Pressemelding fra Stortingsrepresentant Petter Løvik (H)- medlem i KUF-komiteen
Reform 94
- Innstillinga om evaluering av Reform 94 er ordrik, men lite konkret. Det er likevel positivt at komiteen no går inn for større fleksibilitet i forhold til hovedmodellane. Dersom dette blir følgt opp i praksis, har Høgre fått gjennomslag for ei av viktigaste innvendingane våre mot reformen: at omsynet til modellane har vore viktigare enn omsynet til elevane. Reformen var meir tilpassa eit firkanta system enn til den enkelte elev. Høgre er også glade for at vi fekk med oss fleirtalet i komiteen på å stoppe Ap og SV sitt forsøk på ei sterk nedtoning av bruk av individuelle karakterar i vidaregåande opplæring.
- Mest skuffande både i meldinga og innstillinga er at ein knapt nok nemner allmennfagleg studieretning, som omfattar nærare halvparten av elevane. Høgre er skuffa over at det ikkje er vilje til å ta alvorleg dei klare signala om for dårleg fagleg nivå som kjem frå universitet og høgskular. Høgre gir i innstillinga klare signal om at skulen må få høve til å vurdere former for organisatorisk differensiering også i allmennfagleg studieretning..
Det er også svært skuffande at fleirtalet ikkje vil følgje Høgre i forslaget om at det skal vere muleg å ta ny eksamen i alle fag som blir ståande på vitnemålet. Denne regelen har ført til skarpe reaksjonar frå fortvila elevar som på grunn av ein dårleg karakter kan bli hindra i å kome inn på ein del studier.
