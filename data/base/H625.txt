
Oslo, den 11. november 1998
Per-Kristian Foss
For stor avstand og sentrums komptromissvilje for liten
. - Den politiske avstanden var for stor og sentrums kompromissvilje for liten. Det var årsaken til forhandlingsbruddet, sier stortongsrepresentant Per-Kristian Foss i en kommentar. - Ingen kan forvente at Høyre skal stille seg bak et budsjettkomprosmiss med fortsatt flere milliarder i skatte- og avgiftsøkninger. Høyres minstekrav har vært at det famøse kuttet i forsvarsbudsjettet må rettes opp og at politibevilgningene må økes. Vi var langt fra å bli imøtekommet på disse områdene i sentrumspartienes siste tilbud. Høyre har overhodet ikke møtt forståelse i form av en eneste krone for å rette opp milliardkuttet på samferdselsbudsjettet. På denne bakgrunn var det ikke mulig å videreføre reelle forhandlinger uten at regjeringspartiene la atskillig større beløp på bordet. Dersom et budsjett skal bli vedtatt med støtte fra Høyre og Fremskrittspartiet må også disse partiene få sette sitt politiske preg på budsjettet. Vi har ikke under forhandlingene vært i nærheten av en slik løsning. Det har vært liten bevegelse i forhandlingene de seneste fem døgn. Det har ikke helt slått inn i regjeringspartiene at de partier det har forhandlet med, Høyre og Frp, faktisk har en sterkere basis i Stortinget enn KrF, Sp og Venstre tilsammen. Dette styrkeforholdet må i noen grad også prege de politiske løsningene om statsbudsjettet, sier Foss.
