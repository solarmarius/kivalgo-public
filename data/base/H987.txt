
Priv til red.
Frank Jenssen ny informasjonssjef
Frank Jenssen (31) har i dag tiltrådt som informasjonssjef i Høyres Hovedorganisasjon.
Frank Jenssen er kommunalråd og gruppeleder for Høyre i Trondheim, noe han nå tar permisjon fra til over stortingsvalget. Han er dessuten leder for Trondheim Høyre. Sentralt er han medlem av Høyres Kommunalutvalg, og av programkomiteen og dens arbeidsutvalg.
Han har tidligere vært valgkampsekretær i Sør-Trøndelag Høyre, politisk sekretær for ordføreren i Trondheim og gruppesekretær for Oslo Høyres bystyregruppe. I Unge Høyre var han medlem av Sentralstyret 1992-96, hvorav de to siste år som nestleder.
