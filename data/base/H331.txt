
Stortinget, 5. mars 1997
Pressemelding fra Thorhild Widvey, stortingsrepresentant Høyre
Arbeiderpartiet snakker med minst to tunger hva angår avgiftsfrie gassbiler.
Finansminister Jens Stoltenberg kunne i Stortinget idag ikke bekrefte de signaler statssekretær Liv Undheim og stortingsrepresentant Kari Helliesen gav om avgiftsfrie gassbiler, ved overlevering av den første drosje med naturgass i Haugesund forrige uke.
Det er beklagelig at AP snakker med flere tunger i så viktige spørsmål og gir ulike signaler om hva Regjeringen mener er retningen.
Dette er bekymringsfullt for utviklingen og et slag i ansiktet for de som satser friskt utfra de signaler som Stortinget har gitt. Høyre lover at kampen om gassfrie biler fortsetter og gir seg ikke, sier stortingsrepresentant Thorhild Widvey.
Vi kan ikke vente til behandlingen av Grønn Skattekommisjon hva angår avgift på bruk av gass i transportsektoren. Derfor vil Høyre igjen fremme forslag om avgiftsfrie gassbiler, i forbindelse med behandlingen av Langtidsprogrammet nå i vår.
