
Stortinget, 10. desember 1997
Pressemelding fra stortingsrepresentant Kjellaug Nakkim
Sentralt register for fritids- og småbåter
Det starter et nytt register fra l.l.1998 som vil omfatte alle seilbåter over 4,5 meter, alle joller, plastbåter, oselvere og andre fritids- og landstedsbåter. Bare robåter går fri. Toll- og avgiftsdirektoratet innhenter i disse dager opplysninger til det nye registeret. I rundskrivet skriver Toll- og avgiftsdirektoratet at hensikten er å få fylt opp registeret raskets mulig gjennom innhenting av opplysninger om forsikrede båter fra forsikringsselskapene. Når registeret er klart starter innkrevingen av avgifter og skatter. Det er eieren av båten som er ansvarlig for at den blir registrert og overtredelse av loven kan bli straffet med 50 kroner i dagbot. Opplysningene som innhentes er meget detaljerte, vanskelig å oppfylle og virker unødvendige og vil etter all sannsynlighet medføre en betydelig registreringsavgift for båteieren.
Jeg har forståelse for at tidligere finansminister Jens Stoltenberg ikke sendte forskriftene til loven ut på høring før etter stortingsvalget i september. Enhver småbåteier må grøsse over detaljgraden i forskriftene.
På denne bakgrunn er følgende spørsmål stilt finansministeren:
«Vil statsråden medvirke til at kravet om opplysninger blir redusert til det helt nødvendige og at det kun skal omfatte båter av en viss størrelse?
Hvordan vil statsråden holde kostnadene nede slik at avgiften kan bli lavest mulig?»
