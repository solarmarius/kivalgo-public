
Stortinget, 24. september 1998
Pressemelding frå Petter Løvik - KUF-komiteen (H)
Lilletun får stortingsmelding i retur
Fleirtalet i kyrkje-, utdannings- og forskingskomiteen vedtok i dag å sende tilbake stortingsmeldinga om dimensjonering av ulike studier innenfor høgre utdanning.
- Meldinga er så mangelfull at vi ikkje finn det forsvarleg å behandle denne, seier Petter Løvik (H), som er saksordførar for dimensjoneringsmeldinga. - Meldinga manglar både visjonar og praktiske grep på fleire viktige område.Vi saknar Regjeringa sine eigne vurderingar av situasjonen i åra framover og deira forslag til løysingar på grunnleggande utdanningspolitiske problemstillingar. Meldinga drøfter m.a. i svært liten grad sentrale faktorar som internasjonalisering og spørsmålet om kva konsekvensar den foreståande etter- og vidareutdanningsreformen vil ha for dimensjoneringa, seier Løvik.
