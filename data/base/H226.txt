
Oppland Høyres årsmøte, Gausdal, 16-17/11 -1996.
Pressemelding fra Dag C. Weberg
Nyskaping og næringsutvikling.
I den budsjettinstilling som Næringskomiteen avga 12.nov. d.å.. var det en samstemt komite som understreket betydningen av en aktiv politikk for nyskaping og næringsutvikling.Et av de gledlige utslslag av dette var at det ble flertall for Høyres forslag om å bevilge 200 mill. kroner til en mer aktiv nyskapingspolitikk.
Regjeringen pålegges å komme tilbake med forslag om dette i forbindelse med salderingen av budsjettet i desember,slik at ordningen kan tre i kraft tidlig i 1997.
Disse midlene vil samtidig løse ut et tilsvarende beløp i privat risikokapital og derved styrke Nyskapingsavdelingen i SND som på denne måten mer aktivt kan tre inn i nye projekter.
Det er bred enighet i komiteen om at Norge står foran store utfordringer m.h.t. å etablere virksomhet som kan styrke verdiskapingen i Fastlands-Norge i årene som kommer. Landets økonomiske situasjon må brukes aktivt til å bygge opp kompetanse og konkurransedyktighet i en tid hvor økonomi og verdiskaping internasjonaliseres.
Dette er avgjørende for å opprettholde nasjonale inntekter som kan kompensere for de fall i inntekter som forventes å komme ut i det neste århundrefra dagens petroleumsvirksomhet.
Utgangspunktet for Høyres alternative budsjett har vært å skape :
* Større valgfrihet gjennom økonomisk handlekraft.
* Bedre balanse mellom offentlig og privat sektor.
Høyre har i forbindelse med budsjettbehandlingen fremmet en rekke forslag som ville bidra til å gjøre det lettere å drive næringsvirksomhet, eller starte ny. Når alle partier er samstemt i ønsket om en positiv næringsutvikling er det derfor skuffende å registrere motstanden mot slike forslag. I stikkordsform kan nevnes:
* Nei til å legge en tredje sykelønnsuke på bedriftene, men ja til endringer i sykelønnsordningen; reduksjoner i utbetaling av sykelønn de første dagene kombinert
* En karensdag.
* Fjerne arbeidsgiveravgiften for lærlinger.
* Oppheve forbudet mot midlertidige ansettelser, og frivillig overtidog å tillate privat arbeidsformidling.
* Redusere formuesskatt og investeringsskatt, - og heve innslagspunktet for toppskatt. Desuten bør skatteregler for diett endres, samtidig som delingsmodellen forbedres ved en halvering av personinntektstaket.
* Øke satsingen på veibygging, og tillate en raskere liberalisering i telesektoren
* Bedriftenes avstandsulemper reduseres gjennom lavere kostnader.
En positiv melding er at departementene omsider har startet arbeidet for en forenkling av det skjemavelde som lenge har knuget norske småbedrifter.
