 
 
Innholdsfortegnelse  
 
 
Ideologisk grunnlag ............................................................................................................... 2 
Fremskrittspartiets prinsipper  ................................................................................................ 2 
Markedsøkonomi for velstand og et fritt næringsliv  ................................................................ 3 
Demokrati  .............................................................................................................................. 4 
Toleranse  ........................................................................................................................... 4 
Frihet  .................................................................................................................................  4 
Personlig frihet og personvern ........................................................................................... 4 
Eiendomsrett  ..................................................................................................................... 5 
Ytringsfrihet  ....................................................................................................................... 5 
Religionsfrihet  ....................................................................................................................  5 
Valgfrihet  ........................................................................................................................... 5 
Statsstyret  .......................................................................................................................... 5 
Lokalt selvstyre .................................................................................................................. 6 
Folkeavstemning ................................................................................................................ 6 
Likestilling  .......................................................................................................................... 6 
Kirke og stat  ....................................................................................................................... 6 
Frivillige organ isasjoner  ..................................................................................................... 6 
Energi  .................................................................................................................................... 6 
Miljø og klima  ........................................................................................................................ 7 
Trygghet for liv og eiendom  ................................................................................................... 7 
Norge og verden .................................................................................................................... 8 
Forsvar og sikkerhet  .............................................................................................................. 8 
Familiepolitikk  ........................................................................................................................ 9 
Helse og omsor g ..................................................................................................................10 
Arbeid og velferd  ..................................................................................................................10 
Utdanning og forskning.........................................................................................................10 
Transp ort og kommunikasjon  ...............................................................................................11 
Kultur og idrett  ......................................................................................................................12 
  
 2 Ideologisk grunnlag  
Fremskrittspartiets ideologiske grunnlag, liberalismen, tar utgangspunkt i at folk selv er bedre i stand enn 
politikerne til å bestemme hva som er best for seg og sine. Vi tror ikke at formynderi og sentraldirigering 
er egnet til å skape velstand eller lyk ke for enkeltmennesket. Ettersom ethvert menneske er unikt, kan man 
ikke finne én fellesskapsløsning som passer alle. Vi ønsker derfor mer individuell frihet og ansvar for 
enkeltmennesket.  
 
Frihet for enkeltmennesket forutsetter at den enkelte selv i stør re grad tar ansvaret for seg selv og sine 
egne handlinger. Vårt menneskesyn baserer seg på en overbevisning om at enkeltmennesket har evner til å styre seg selv og ta konsekvensene av egne valg. Generelt sett er det også viktig at den enkelte har en følels e av personlig ansvar for sine handlinger. Dette betyr at folk flest bør få større anledning til å ta vare 
på seg selv og sin familie med et minimum av statlig kontroll og styring. Det innebærer også at gale valg, 
som kriminell virksomhet, vil få større ko nsekvenser enn i dag.  
 
Et liberalt menneskesyn bygger på at alle mennesker er forskjellige og skal vises verdighet. Dette må også 
gjenspeiles i behandlingen av mennesker som mottar offentlige tjenester. Den beste måten å ivareta menneskers ulike behov på er ved å la dem få valgfrihet til å avgjøre hvem som skal yte tjenester de får 
innvilget. Dette betyr blant annet at alle mennesker som mottar offentlige tjenester, skal få respekt for sine individuelle valg, og ikke umyndiggjøres.  
 
Fremtidens velferd er a vhengig av nytenkning og vilje til å arbeide for å produsere verdier. Dette kan kun 
virkeliggjøres ved at enkeltmenneskers skaperevne slippes fri. Uten arbeidstakere og arbeidsgivere, de som 
fremstiller varer og tjenester, ville det heller ikke vært noe å fordele eller forbruke. Det politiske ansvaret 
for å øke velstandsnivået i samfunnet bør derfor ligge nettopp i å sørge for ikke å legge hindringer i veien 
for gründere, bedrifter og andre som skaper arbeidsplasser.  
 
Vi ønsker grenser for politikk. Staten s rolle er i vårt idealsamfunn begrenset. Statlig makt er nå svært 
konsentrert på få hender. Dette er en trussel for mangfoldet og maktfordelingen i samfunnet. 
Maktkonsentrasjon i det offentlige gjør det også mer attraktivt å skaffe seg posisjoner i statsa pparatet enn 
selv å jobbe for å skape verdier. Makt bør overføres fra politikerne til folk flest. Dette vil vi gjøre ved å la 
innbyggerne beholde mer av sine egne skattepenger, og gjennom å overlate flere av det offentliges 
oppgaver til enkeltmennesker, pr ivat virksomhet og frivillige organisasjoner. Bare slik kan man skape et 
samfunn som sikrer valgfrihet, respekt og muligheter for alle mennesker.  
 
 
 
 
Fremskrittspartiets prinsipper          
Fremskrittspartiet er et liberalistisk folkeparti. Det bygger på Norges grunnlov, norsk og vestlig tradisjon 
og kulturarv, med basis i det kristne livssyn et og humanistiske verdier.  
 
Hovedmålet er sterk nedsettelse av skatter, avgifter og offentlige inngrep. Det fundamentale i vårt 
samfunnssyn er troen på, og  respekten for, det enkelte menneskets egenart og retten til å bestemme over 
eget liv og økonomi. Enkeltmennesket er, sammen med familien og eiendomsretten, det grunnleggende i 
samfunnet.  
 
Vi tar sterk avstand fra forskjellsbehandling av mennesker basert p å kjønn, religion eller etnisk 
opprinnelse, og  vi vil verne om de rettighete ne som Grunnloven legger opp til , som eiendomsrett, 
næringsfrihet, den personlige frihet, ytringsfrihet, trosfrihet og organisasjonsfrihet.  
 Det offentliges makt må begrenses, slik  at individets rettigheter og handlefrihet bevares. Det offentlige 
skal ikke ta på seg oppgaver som like godt kan løses av enkeltpersoner, bedrifter og organisasjoner.   
 
Vi vil bruke statlig differensiert stykkprisfinansiering av offentlig finansierte tjenester som et viktig 
virkemiddel for å flytte makt fra politikere og byråkrati til innbyggerne.   
 3  
Vi tar avstand fra enhver form for totalitær og autoritær statsmakt eller  ideologier som sikter mot dette, og 
stiller oss svært kritiske til enhver overføring av myndighet fra borgerne til det offentlige.   
Vår politikk bygger på folkestyre, med desentralisert politisk makt og avgjørelse i folkevalgte organer, samt å lovfeste bindende folkeavstemninger som en del av vårt konstitusjonelle system. De politiske nivåer 
begrenses til kommune og stat.  
  
Markedsøkonomi for velstand og et fritt næringsliv  
Fremskrittspartiet bygger sin økonomiske politikk på markedsøkonomi. Forutsetningene for 
markedsøkonomi er et fritt og uavhengig næringsliv som har fri flyt av varer  og tjenester, fri tilgang til 
markedene og ingen særbehandling eller konkurransehindrende avtaler. For å være et attraktivt land for 
næringsetablering må Norge ha stabile rammebetingelser med minst mulig byråkrati og skjemavelde.  
 
Markedsøkonomi forutset ter også frihandel mellom landene. Fremskrittspartiet vil fjerne import - og 
eksportrestriksjoner og andre handelsbarrierer. Frihandel og markedsøkonomi er forutsetninger for å fjerne fattigdom gjennom økonomisk vekst, å utnytte ressursene optimalt samt å holde pris - og 
kostnadsveksten lav.  
 
Vi ønsker å premiere innsats og arbeidsvilje. Lavere skatter og avgifter er, sammen med et mer fleksibelt 
arbeidsliv, de beste virkemidlene for å få et effektivt og velfungerende arbeidsmarked. Vi ønsker et 
effektivt, so sialt sikkerhetsnett for dem som ikke har mulighet til å leve av egen inntekt, men det må alltid 
lønne seg å arbeide fremfor å motta offentlige ytelser. Det må innføres et skattesystem som skal være enkelt å forstå, stimulere til innsats og bidra til mindr e byråkrati. Ideelt sett bør skattesystemet bestå av et 
høyt bunnfradrag og en flat prosentsats over dette. Det totale skattetrykket må være lavest mulig og særavgifter må fjernes dersom de ikke har en spesiell begrunnelse og er øremerket.  
 
Fremskrittspart iet vil vurdere effekter og konsekvenser av dagen s arbeidsgiveravgift. En eventuell 
reduksjon i arbeidsgiveravgiften vil kunne bidra til økt sysselsetting og økt verdiskaping.  
 
Bedrifter og virksomheter eies og drives best av private og profesjonelle, og det må legges til rette for 
privat eierskap. Det offentliges eierskap må enten ha en finansiell eller politisk begrunnelse, og eierskapet 
må organiseres slik at det blir et skille mellom politikk og profesjonell eierskapsforvaltning. Statens rolle 
som lovgiver, kunde, eier, regulator, skattlegger og dømmende makt kan fort sammenblandes dersom 
disse rollene ikke er klart atskilt.  
 Bedrifter og næringsvirksomhet skal behandles likt  og klare seg selv uten subsidier eller 
forskjellsbehandling. Regler, rammer og skattesystem må være forutsigbare og ukompliserte.  
I tillegg må hensyn til forsyningssikkerhet og beredskap legges til grunn for enkeltnæringer.  
 Et lands velstand er hovedsak elig et resultat av enkeltmenneskers daglige innsats i produktiv virksomhet. 
Arbeid er også et vesentlig grunnlag for allmenn trivsel. Fremskrittspartiet mener at det først og fremst er 
den enkeltes oppgave å skaffe seg arbeid, basert på egne forutsetninge r og utdanning, samt markedets 
behov for arbeidskraft.  
 
Arbeids -, lønns - og ansettelsesavtaler fungerer best dersom disse oppnås ved enighet mellom 
arbeidstakerne og arbeidsgiverne i de enkelte bedrift er. Et slikt system vil bidra til at bedrifter bedre 
tilpasses opp - og nedgangstider. Det vil også være i de ansattes interesse å bidra til sikring av 
arbeidsplasser i Norge gjennom midlertidige endringer av lønns - og arbeidsbetingelser. Gjennom 
bedriftsmess ige oppgjør vil lønningene i større grad tilpasses bedriftenes inntjeningsevne og føre til en 
bedre risikofordeling mellom arbeid og kapital.  
 Sysselsettingen må i hovedsak konsentreres om verdiskapende arbeid, noe som best ivaretas i et liberalt arbeidsma rked. Et fritt arbeidsmarked fungerer imidlertid ikke godt så lenge monopollignende 
organisasjoner inngår avtaler sentralt for arbeidstakere og arbeidsgivere. Vi går inn for full  
 4 organisasjonsfrihet, hvor retten til å være organisert skal stå like sterkt s om retten til å være uorganisert. Vi 
vil bevare streikeretten og lockoutretten som virkemidler i konflikt er mellom arbeidstakere og 
arbeidsgivere.  
 
  
 
Demokrati  
 
Toleranse  
Fremskrittspartiet vil fremheve at alle mennesker er født frie og likeverd ige og skal ha like rettigheter.  
 
Mennesker må vurderes ut fra hva de gjør, snarere enn ut fra hvem de er eller hvilken bakgrunn de har. 
Alle mennesker er født forskjellige, og i et samfunn som bygger på likeverd, må vi respektere menneskers unike egenart . 
 
Partiets medlemmer stilles fritt i spørsmål av religiøs og livssynsmessig karakter som ikke entydig dekkes av prinsipp-  eller handlingsprogram, herunder spørsmål om adopsjonsmuligheter for homofile, 
ekteskapslovens innretning og assistert befruktning.  
 
 
Frihet  
Fremskrittspartiets politikk bygger på den liberalistiske ideologi som gir alle mennesker rett til å leve som 
frie og selvstendige individer, så lenge de ikke uberettiget griper inn i andre menneskers rett til fri og 
selvstendig livsutfoldelse.  
 
«Min frih et slutter der din begynner » er for oss en leveregel. Dette betyr at vi ønsker å tillate mennesker å 
leve sitt eget liv, så lenge det ikke går ut over andre. Dette gir stor grad av frihet, men er samtidig innskrenkende. Vi aksepterer ikke at man kan leve ut sin kultur og religion hvis dette medfører overgrep 
mot andre mennesker. Det må alltid være hensynet til det enkelte mennesket, og dets frihet og rettigheter, 
som må være avgjørende for den politikk som føres.   
 Den demokratiske rettsstaten forutsetter b åde et demokratisk statsstyre og et markedsøkonomisk system. 
Bare markedsøkonomi kan sikre den spredning av makt som en demokratisk rettsstat er avhengig av.  
 
Det stadig voksende, offentlige byråkrati et er en trussel mot enkeltmenneskets mulighet for utfol delse. 
Det offentlige må stå i et tjenerforhold til innbyggerne.  
  
Personlig frihet og personvern 
Mennesker eksisterer først og fremst som enkeltmennesker, og ikke som en kollektiv gruppe. Den enkelte 
har forstand og fri vilje, og må derfor ha styringsrett over sitt eget liv.  
 
Frihet til å bestemme over eget liv, betyr også at man bør sikres retten til en verdig avslutning av livet. 
Fremskrittspartiet vil derfor i noen situasjoner tillate aktiv dødshjelp regulert av et strengt lovverk.  
 Som en del av den personlige frihet en er personvernet vesentlig. Enkeltmenneskets rett til privatliv og 
personlig integritet må respekteres som en grunnleggende rettighet. Fravær av overvåkning  er vesentlig i 
den enkeltes velferd. Lovgivningen må i sterk grad iva reta personvernet.  
 Retten for den enkelte til å kunne leve i trygghet og sikkerhet, og retten til lik behandling av myndigheter, 
politi og rettsvesen er grunnleggende rettigheter.  
 
  
 5 Eiendomsrett  
Fremskrittspartiet anser eiendomsretten som et overordnet prinsipp, og motsetter seg inngrep i den 
private eiendomsretten. Ekspropriasjon kan kun aksepteres dersom det er absolutt nødvendig for å sikre 
vesentlige samfunnsinteresser, og der det ikke er mulig å oppnå enighet med grunneier på noen annen 
måte. Videre  skal ekspropriasjon bare gjennomføres mot full erstatning, slik at den private 
eiendomsbesitter ikke lider tap. Ethvert ekspropriasjonsvedtak skal kunne bringes inn for domstolene til 
overprøvelse, også for å fastsette erstatningens størrelse.  
 
Eiendommer  skal ikke være skatteobjekter. Dette er en usosial form for skatt som rammer uavhengig av 
betalingsevne. Vi vil arbeide for å fjerne lov om eiendomsskatt.  
 
 
Ytringsfrihet  
Fremskrittspartiet er en sterk forsvarer av ytringsfriheten, og mener at enhver har rett til å ytre seg fritt. Vi  
vil forsvare ytringsfriheten som en av grunnpilarene i demokratiet.   
 
Vi vil fremheve den nødvendige sammenhengen mellom åndsfrihet og kulturell og materiell fremgang. 
Ytringsfriheten bør likevel avgrenses slik at den ikke ska der personvernet og rikets sikkerhet.  
  
Religionsfrihet  
Fremskrittspartiet forsvarer retten til selv å velge livssyn eller religion, og å organisere sitt liv i samsvar 
med dette, og vil arbeide mot diskriminering på religiøst grunnlag. Vi aksepterer imidle rtid ikke at 
lovbrudd, tvang, vold eller trussel mot rikets sikkerhet  eller mot enkeltpersoner  begrunnes med  tro eller 
religionsfrihet.  
  
Valgfrihet  
Den frie markedsøkonomien er en vesentlig betingelse for den enkeltes valgfrihet. Kun den enkeltes frie 
rett til å velge mellom alternative varer, tjenester og politiske id eer sikrer enkeltmenneskets frihet. 
Konsekvensene av egne valg er den enkeltes ansvar. Det frie markedet og demokratiet er derfor uløselig 
knyttet til hverandre.  
  
Statsstyret  
Norge skal fortsatt være et grunnlovsfestet monarki, der regenten skal være nasjonens samlende symbol og statsoverhode. Stortinget skal være den lovgivende og bevilgende myndighet. Regjeringen skal være det 
utøvende organ, men den må gå av når den ikke lenger har Stortingets tillit. Domstolene skal sikre at loven 
ikke anvendes i strid med Grunnloven, og at regjeringen og offentlig forvaltning ikke gir pålegg uten 
hjemmel i lov.  
 Fremskrittspartiet mener at alle borgere av landet må ha stemmerett med lik verdi og betydning når det 
gjelder sammensetningen av Stortinget. Stemmeretten skal være alminnelig og ikke begrenset til bestemte 
etniske grupper.  
 
Det bør innføres oppløsningsrett for Stortinget, men dette forutsetter  innføring av krav om 
flerta llsvotering for etablering av en ny regjering.  
 
Vi vil at utnevnelser av dommere til Høyesterett skal godkjennes av Stortinget med to tredjedels flertall, og 
dommere i lavere retter bør utnevnes av domstolsadministrasjonen.  
 
  
 6 Lokalt selvstyre  
Fremskrittspartiet vil styrke det kommunale selvstyret i kombinasjon med økt brukermedvirkning og 
delegering av makt ned til lokale politiske organer. Kommunene må få større mulighet til å kontrollere sine 
inntekter og utgifter, og større frihet til å orga nisere sine tilbud på den måten de mener innbyggerne har 
størst utbytte av. I tillegg skal grunnleggende velferdsgoder som helsetjenester, sosialtjenester og utdanning sikres befolkningen, uavhengig av kommunal økonomi, gjennom statlig differensiert 
stykkp risfinansiering.  
 
Innbyggerne i en kommune har rett til å styre seg selv i saker som primært er av lokal interesse, og som 
ikke ved annen lov er lagt til andre.  
  
Folkeavstemning  
Fremskrittspartiet ser svakheter ved vårt demokrati. Det bør derfor innføres et system der velgerne, gjennom folkeavstemninger, får direkte avgjørende beslutningsrett.  
 
 
Likestilling  
Fremskrittspartiet anser alle mennesker som likeverdige. Forholdet mellom kjønn,  grupperinger og 
enkeltmennesker bør derfor tilpasse seg naturlig i arbeidsliv, fritid og privatliv, uten innblanding av offentlige organer. Vi vil fremme likeverd og sikre like muligheter og rettigheter til samfunnsdeltakelse 
for alle, uavhengig av funksjo nsevne.  Konkurranse gjør bedriftene interessert i å sikre seg så dyktige 
medarbeidere som mulig, uten hensyn til kjønn eller gruppetilhørighet. Konkurranse innenfor et fritt 
markedsøkonomisk system er derfor den beste garanti mot diskriminering.  
  
Kirke og stat 
Fremskrittspartiet ser på den kristne kulturarven, vestlige verdier, og skille t mellom religion og 
politikk  som grunnleggende verdier i det norske samfunnet. Religionsfrihet er en grunnleggende 
rettighet for den enkelte.  
 
Alle trossamfunn bør være ua vhengige og selv råde over sin arbeidsform, organisasjon og forkynnelse, 
forutsatt at det ikke medfører krenkelse eller overgrep mot medmennesker  eller oppfordring til handlinger 
som bryter med norsk lov og regelverk. Både samfunnet, kirken og staten er be st tjent med et skille mellom 
kirke og stat, da en politisk styrt kirke mister sin nødvendige legitimitet.  
 
Våre folkevalgte representanter stilles fritt i spørsmål av religiøs og livssynsmessig karakter som ikke 
entydig dekkes av prinsipp - eller handling sprogram.  
 
 
Frivillige organisasjoner 
Frivillige organisasjoner er en viktig del av samfunnet og bidrar til mangfold gjennom personlig engasjement. Velferdssamfunnet er avhengig av innsatsen til frivillige organisasjoner  for å kunne løse flere 
samfunnsoppg aver.  
 
 
 
Energi  
Myndighetene har et overordnet ansvar for å sikre forsyning av energi, inkludert et effektivt strømnett og nettkoblinger mot utlandet. I energipolitikken skal det legges vekt på at natur og miljø ikke utsettes for 
uhensiktsmessige belastninger.  
  
 7 Konkurranse i energinæringen stimulerer til best mulig ressursbruk og lavest mulig e priser til forbrukerne. 
Samtidig vil vi sikre at verdiskapingen fra naturressurser kommer fellesskapet til gode gjennom 
konsesjonslovene og særskilte skatte - og avgiftsregler.  
 Vi vil ha nasjonal kontroll over energiressursene, og sikre at verdiskapingen kommer det norske folk til gode gjennom robuste konsesjons - og skatteregler.  
 
 
 
Miljø og klima  
Miljøvernlovgivningen må bygge på sentrale prinsipper som likhet for loven og vern av folks liv, helse og 
eiendom mot krenkelser.  
 
Økonomisk vekst må skje på en bærekraftig måte, blant annet gjennom teknologiutvikling. I den grad det 
skal brukes offentlige midler til tiltak som begrenser forurensning, så skal de benyttes der de gir best resultat. Vårt prinsipp er at den som forurenser, skal betale. Forurensning k jenner ingen landegrenser og 
derfor bør Norge arbeide for internasjonale avtaler som begrenser forurensning. Norge bør ikke innføre særregler og særavgifter for norsk næringsliv, noe som svekker vår konkurranseevne internasjonalt og 
setter arbeidsplasser i  fare.  
 
Vi er tilhengere av allemannsretten og positive til opprettelse av naturreservater, naturparker og lignende , 
såfremt prinsippet om «vern gjennom bruk » legges til grunn. Ved båndlegging av privat eiendom skal det 
gis full erstatning.  
 
Fremskrittspar tiet skal føre en ansvarlig og fremtidsrettet klimapolitikk basert på fakta. Vi vil gjennomføre 
fornuftige tiltak for å redusere globale utslipp av klimagasser, og legger vekt på tiltak som vil ha generel t 
god miljøeffekt, fremfor dyre symboltiltak. Vi vil kutte utslipp av klimagasser der hvor man får størst 
effekt.  
 En realistisk klimapolitikk må erkjenne at velstandsveksten globalt vil fortsette, noe som innebærer både 
økt energiforbruk og økt transportbehov.  
 Vi ønsker klimaavtale r som er globalt forankr et, slik at de ikke fører til ulike rammebetingelser, og bidrar 
til at industri finner det attraktivt å flytte til land som står utenfor slike avtaler . 
 
 
 
Trygghet for liv og eiendom  
Det norske samfunnet er gjennomregulert av lover og forskrifter, noe som gjør det vanskelig for 
innbyggerne å holde seg orienter t om hva som er lovlig og ulovlig.  
 
Det er behov for en gjennomgang av lover og forskrifter for å forenkle og fjerne de som er urimelige og 
utdaterte. De lover og forskrifter  som gjelder, skal håndheves slik at de har allmennpreventiv virkning  og 
sikrer individet .  
 Politiet må ha tilstrekkelig med ressurser  til å kunne håndheve hele det omfattende lovverket som 
eksisterer. For å ivareta innbyggernes og egen sikkerhet må norsk politi i alminnelighet kunne bære våpen.  
 
Tiden som går fra en person  har utført en straffbar handling til tiltale og dom, må være kortest mulig, både 
av hensyn til offeret og for å sikre at den kriminelle få r gjøre opp for seg. Det offentlige skal ta ansvar for 
å gi støtte og bistand til ofrene for kriminalitet, slik at hovedfokus  ikke blir å hjelpe gjernings mannen.  
 Det er behov for å innføre strengere straffer for de fleste typer lovbrudd. Spesielt er det n ødvendig å øke 
strafferammene for alvorlig kriminalitet. Utenlandske statsborgere som blir dømt til mer enn tre måneders ubetinget fengsel, skal utvises.   
 8  
Det er den enkelte innbyggers ansvar å overholde det gjeldende lovverket og sørge for at hans/hennes 
handlinger ikke er til skade eller går ut over andre mennesker.  
   
Norge og verden 
Fremskrittspartiet vil vektlegge norske interesser i utenrikspolitikken, både politisk og sikkerhetsmessig. 
Dette ivaretas best gjennom satsing på fri handel, menneskerettigheter og bygging av allianser med 
demokratiske stater som deler vårt verdigrunnlag.   
 
Tradisjonell utviklingspolitikk har ikke fungert tilfredsstillende. Vi mener at statlig økonomisk bistand bør 
begrenses og effektiviseres. Norge bør i stedet arbeide for utvikling av markedsøkonomi og sikring av 
fattige lands adgang til vestlige markede r. Vi vil imidlertid opprettholde den humanitære nødhjelpen. 
Norge bør videre ha en åpen og positiv holdning til de muligheter globaliseringen bringer med seg.  
 
Mellomstatlige organisasjoner kan være et positivt bidrag for å sikre stabile internasjonale s pilleregler. 
Enkelte organisasjoner har imidlertid utviklet omfattende byråkratiske strukturer. Derfor bør det arbeides for reformer , blant annet av FN.  
 
Den Europeiske Union (EU) ble i sin tid opprettet med formål om å fremme fred, frihet og samhandel i 
Europa. I den senere tid har imidlertid EU utviklet seg i overnasjonal retning. Her kan Lisboa -traktaten 
nevnes som eksempel. Man har beveget seg vekk fra de opprinnelige tankene, og beveget seg mot et 
overnasjonalt byråkrati i Brussel som legger hindringe r i veien for folk flest. Derfor er FrP imot norsk 
medlemskap i EU.  
 
På prinsipielt grunnlag burde det ideelt sett være en friest mulig bevegelse over landegrensene ; av varer, 
tjenester, kapital og arbeidskraft. Dette forutsetter imidlertid at mennesker som bosetter seg i Norge ikke 
automatisk få r velferdsrettigheter som belaster norske skattebetalere. Norsk innvandringspolitikk skal være 
streng og rettferdig. Den skal sørge for at innvandrerne raskt integreres i det norske samfunnet og at de respekterer de  grunnleggende frihetsverdier Norge bygger på , slik at passivitet, sosiale problemer og 
kulturelle spenninger unngås.  
 
Hensynet til integrering må i enkelte tilfeller gis forrang i situasjoner der dette anses å komme i konflikt med hensynet til valgfrihet.  
 Norsk innvandringspolitikk må bygge på at man stiller krav til innvandrere som bosetter seg i landet. 
Arbeidsdeltakelse, språkopplæring og respekt for norske lover er sentrale elementer i en vellykket 
integreringspolitikk. Likebehandling av nordmenn og i nnvandrere er avgjørende for å forebygge 
konflikter, noe som betyr at særskilte ordninger for innvandrere må avvikles.  
 
Ved mottak av flyktninger bør man også ta hensyn til menneskers evne og vilje til integrering. 
Kvoteflyktninger fra FN skal prioriteres. Når behov for beskyttelse er over, må vedkommende reise 
hjem.  FrP vil tillate dobbelt statsborgerskap  
  
 
Forsvar og sik kerhet  
Å sørge for rikets og borgernes sikkerhet er statens fremste oppgave. Fremskrittspartiet vil derfor 
prioritere et sterkt forsvar. Vi vil sikre Norges tilknytningen til NATO som en likeverdig alliert i NATO -
alliansen, s amt med NATOs samarbeidspartnere. NATO er hjørnesteinen i vår sikkerhets - og 
forsvarspolitikk, og USA er Norges viktigste allierte. Dette må komme klart til uttrykk gjennom løpende 
samarbeid og overordnede strategivalg.  
  
 9 Det norske forsvaret skal være troverdig og effek tivt i forhold til det enhver tid gjeldende trusselbilde. 
Forsvaret må ha en struktur og utrustning som er tidsmessig og hensiktsmessig, og som setter Norge i 
stand til å reagere raskt og effektivt i krisesituasjoner.  
 
Vi vil opprettholde den grunnlovsfes tede verneplikten, samt åpne for vervede styrker i tillegg der dette er 
hensikt smessig for å løse konkrete oppgaver.  
 
Formålet med norsk forsvars - og sikkerhetspolitikk må være å sikre norske interesser.  
 
Primært bør norsk  deltakelse i fredsbevarende og fr edsskapende  operasjoner baseres på vedtak i FNs 
sikkerhetsråd. Humanitære hensyn kan imidlertid tilsi at Norge også bør delta i operasjoner ledet av NATO eller koalisjonsstyrker, selv om disse på grunn av vetoretten ikke er godkjent av FNs sikkerhetsråd. 
Slike operasjoner skal ikke finansieres over forsvarsbudsjettet.  
 
 
 
Familiepolitikk  
Fremskrittspartiet mener i utgangspunktet at foreldre ne er best i stand til å velge for sine barn. Vi vil 
derfor redusere det offentliges muligheter til å regulere  den private sfære n. 
 
Vi vil styrke familiens handlefrihet gjennom reduksjon av skatter og avgifter, og vi vil at barnefamilier i 
størst mulig grad skal likebehandles når det gjelder økonomiske støtteordninger. Dette vil gi foreldre reelle 
valgmuligheter t il å velge den omsorgsform de ønsker for sine barn.  
 Familien har i en årrekke vært i endring når det gjelder sammensetning. Ekteskapet anses for å være den 
mest stabile rammen for familien, og vil derfor ha økonomiske og juridiske fordeler knyttet til seg, men 
alle mennesker har en klar rett til å innrette seg på den måten de selv finner best.  
 
Alle barn har rett til å vite hvem deres biologiske foreldre er.  
 
Det er ingen menneskerett å få barn, men alle barn har rett til en god og omsorgsfull oppvekst. Endringer i 
familiens sammensetning skal ikke gå på bekostning av foreldrenes plikt til å oppdra sine barn, og begge 
foreldre ne skal stille likt når det gjelder foreldreansvar og omsorgsrett og - plikt for felles barn ved 
samlivsbrudd.  
 
Samfunnsutviklingen de senere år har medført et større behov for beskyttelse av barn, og har bidratt til at 
enkelte foreldre trenge r hjelp i sin omsorgsrolle. I denne situasjonen er det viktig å arbeide for et effektivt 
og forebyggende barnevern som først og fremst tar hensyn til barna, men som i tillegg også ivaretar 
foreldrenes rettssikkerhet på en god måte.  
 
Det er en offentlig op pgave å legge til rette for at det finnes tilstrekkelig tilbud av barnehager og 
skolefritidsordninger, samt å føre tilsyn slik at god kvalitet og trygghet ivaretas, men det er ikke nødvendigvis en offentlig oppgave å drifte disse.  
  
 10 Helse og omsorg  
Det er et offentlig ansvar at alle får tilgang til nødvendige helse - og omsorgstjenester.  
Fremskrittspartiet vil ha en varm, verdig og valgfri eldreomsorg der den enkelte selv skal bestemme over 
sitt eget liv. Det er ikke hvem som yter tjenestene som er viktig , men at mottakerne er fornøyd med det 
tilbudet de selv velger.  
 
Innbyggerne har krav på å få nødvendige helsetjenester når behovet oppstår. Vi ønsker derfor å lovfeste 
retten til nødvendige omsorgstjenester. Det er uverdig med lange ventelister for å få behandling på 
sykehus, rehabiliteringsinstitusjon eller i rusomsorg. Det er samfunnsøkonomisk irrasjonelt at mange i 
perioder må leve på overføringer fra det offentlige fordi det er kø for å få behandling.  
 
Vi anser også tannhelsetjenesten for å være en i ntegrert del av helsevesenet.  
 Staten skal primært ha ansvaret for å finansiere nødvendige helse - og omsorgstjenester for innbyggerne, 
basert på stykkprisfinansiering. Vi ønsker at egenandelene skal holdes på et moderat nivå. Imidlertid skal den enkelte s elv kunne velge mellom ulike behandlingssteder og omsorgstjenester, både offentlige og 
private. Innbyggerne må gis makt til å kunne velge bort tilbud de er misfornøyd med.  
 
 
 
Arbeid og velferd 
Enkeltmennesket har selv hovedansvaret for å sørge for seg og sine nærmeste. Det offentlige skal ha et 
sikkerhetsnett for dem som ikke er i stand til å greie seg selv. Økonomisk sosialhjelp skal være en 
kortvarig hjelp for mennesker i en vanskelig livssituasjon. Den økonomiske sosialhjelpen skal være statlig 
finansie rt og forvaltet av NAV. Det skal stilles strenge krav for utbetaling av offentlige midler. Hensikten 
med kravene skal være å sørge for at flere blir økonomisk selvhjulpne. Vi mener arbeidet for å avsløre de 
som misbruker velferdsordningene, og som således bidrar til å undergrave det velferdssystemet som er 
bygget opp i Norge, må intensiveres.  
 Pensjon skal sørge for muligheten til en verdig pensjon isttilværelse og økonomisk trygghet i alderdommen. 
Pensjonssystemet må være langsiktig og forutsigbart, og kommende pensjonister må til enhver tid kunne 
skaffe seg oversikt over fremtidig pensjon . 
 
Det bør være adgang til å bygge opp private pensjonsordninger i tillegg til den offentlige. Innskudd til slike 
ordninger bør være skattefrie, mens uttak beskattes.   
 
Sosiale støtteordninger må innrettes slik at de motiverer til å ta ansvar for eget liv og helse.  
 
 
 
Utdanning og forskning  
Fremskrittspartiet vil sette kunnskap i sentrum for den norske utdanningen, der den enkelte elevs evner og muligheter ivaretas. Det offentlige skal ha ansvar et for at vi får et utdanningssystem i verdensklasse. Alle 
skal ha lik rett til grunnutdanning og høyere utdanning uavhengig av foreldrenes ressurser.  
 
Det offentlige skal ha ansvar for at kvaliteten er god og for finansiering av utdanningen.  FrP vil åpne for 
større grad av private aktører innen utdanningssystemet. Det må være åpenhet om resultatene i skolen, og 
det må legges til rette for at skoler skal kunne sammenligne resultater og utveksle erfaringer, med sikte på 
å bli enda b edre.  
 
Utdanningssystemet må ta utgangspunkt i at det er foreldrene som primært har ansvaret for at barna får et 
utdanningsløp. FrP er kritisk til en utvikling der det offentlige – gjennom barnehage, SFO og skole – tar over en stadig større andel av barne oppdragelsen.   
  
 11 Kunnskap og dannelse skal være målsetningen for utdannings systemet vårt. FrP er opptatt av at kvaliteten 
i skolen må bli bedre, og ønsker å prioritere innholdet i grunnopplæringen fremfor å pålegge skoleeier å 
øke timetallet.  
 FrP vil inn føre forbud mot hijab i grunnskolen.  
 
Videre vil vi forby bruk av heldekkende plagg (burka og nikab) i alle undervisningsinstitusjoner, i tillegg til 
forbud mot kjønnsdelt undervisning. I tilfeller hvor barn over tid ikke deltar i pliktig undervisning må 
barnevernet kobles inn. Heldekkende klesplagg skal ikke være tillatt i det offentlige rom, inklusive offentlig ansatte.  
 
FrP ønsker et sterkt offentlig engasjement innen høyere utdanning. Foreldrenes økonomi skal ikke være 
avgjørende for hvem som får mulig het til å realisere sine evner gjennom høyere utdanning. Det er likevel 
viktig å understreke at studenten selv har ansvar for å ta en utdanning man kan nyttiggjøre  seg senere, og 
det er viktig at det blir satt krav til gjennomføring ved fastsettelse av studiestøtte.  
 Vi mener det offentlige må ta større ansvar for forsk ning. Forsk ning innen områder  der Norge har 
fortrinn er spesielt viktig for å hevde oss i den globale konkurransen. Det er derfor viktig at basisbevilgningene til forsk ningsinstitusjonene øk es, og at det i tillegg etableres gode offentlige 
incentivordninger for bedriftsrettet forsk ning.  
  
 
Transport og kommunikasjon  
Transport av varer, tjenester, kapital, informasjon og mennesker er en forutsetning for samfunnets vekst 
og utvikling.  
 Fremskrittspartiet mener at staten skal ha et overordnet ansvar for infrastrukturen i Norge, og for at 
transport og kommunikasjon fungerer på en effektiv og sikker måte. Med infrastruktur mener vi alt som er 
nødvendig for å frakte personer, gods, informasj on og energi; det vil si riksveinettet inkludert ferge, bane, 
luft- og båthavner, terminalbygninger, nettverk for IKT og energitransport. Det er en offentlig oppgave å 
sørge for at landet til enhver tid har et effektivt, sikkert og miljøvennlig transport - og kommunikasjonsnett 
som er tilpasset de behov samfunnet har.  
 Brukerne av infrastrukturen skal sikres tilgang på like vilkår slik at konkurransen mellom de forskjellige 
transportørene likestilles.  
 Det er viktig at det satses på de mest hensiktsmessige t ransportmidlene i forhold til de 
transportoppgave ne som skal løses. Dette vil gi en mer kostnadseffektiv bruk av offentlige ressurser, og i 
tillegg føre til en mer rettferdig fordeling av kostnadene mellom de ulike transportformene.  
 
Et fullt utbygd riksv einett som binder landet sammen på en effektiv, sikker og miljøvennlig måte, vil 
utgjøre grunnstammen i landets totale infrastruktur for person - og godstransport, supplert med jernbane, 
kyst-/skipsfart og luftfart. En sammenhengende plan for riksveinettet må omfatte knutepunkter for tettest 
mulig integrasjon mellom alle transportformer.  
 
I Norge vil vei fortsatt være den viktigste del av infrastrukturen for transport av personer og gods. Det er 
derfor viktig å understreke det offentliges ansvar for finansie ring av veinettet i Norge, og det særlige 
ansvar et staten har for å finansiere og investere i et effektivt, sikkert og miljøvennlig riksveinett.  
 
Staten skal ha finansieringsansvaret for en hensiktsmessig veiutbygging i landet, og all bruk av bompenger, 
veiprising eller annen direkte trafikantbetaling er en ytterligere beskatning av trafikantene.  
 
Prinsipielt bør avgifter reduseres og deretter vris over mot forbruk.  
  
 12 Fremskrittspartiet ønsker at jernbanenettet åpnes for fri konkurranse, slik at skinnegåen de transport kan 
bli mer konkurransedyktig. Vi vil sette jernbanenettet i stand til å møte dagens og fremtidens 
transportbehov, og mener at det offentlige har ansvar for skinnegang og øvrig infrastruktur . 
 Konkurranse om persontransporten vil, i likhet med  godstransporten, gi bedre kvalitet. Også andre enn 
staten kan finansiere, bygge, eie og drive nye jernbanesystemer eller nye jernbanelinjer.  
 
I Norge  er luftfart et viktig kollektivnett. Vi vil opprettholde et godt flyrutenett rundt om i landet, og 
tilbud et må basere seg på konkurranse og tilpasses det reelle behovet for flytransport. Dersom 
ulønnsomme flyplasser skal opprettholdes, skal dette gjøres ved bevilgninger over statsbudsjettet.  
 Vi mener at Norge trenger sjøtransport som settes i stand til å utføre sin oppgave på en 
effektiv, sikker og miljøvennlig måte. Sjøtransporten er vesentlig for å etablere effektive knutepunkter  for 
store godsmengder  på tvers av transportformene. Offentlige og private havner skal være likestilte , og det 
må etableres kon kurransedyktige rammebetingelser som tilsvarer de internasjonale betingelsene for 
sjøtransport.   
 
Fergene som er en del av riksveinettet, må være gratis å benytte for brukerne.  
 
Dersom det brukes avgifter for å finansiere infrastruktur, vil Fremskrittspartiet at det skal være samsvar 
mellom avgifter og kostnader knyttet til investering, drift og sikkerhetstiltak. Vi avviser bruk av avgift for å 
regulere bruk av transportformer.  
 Vi mener at staten skal ha ansvaret for finansiering av investeringer i det nasjonale energitransportnettet 
og sikre at de er åpne for operatører og brukere. Staten må sikre at dominerende eierskap ikke urimelig 
rammer operatører og brukere.  
 
Staten skal også ha et overordnet ansvar for at nettverk som gir sikker og rask datatransport, dekker alle deler av landet, og er åpne for operatører og brukere.  
 Drift av transportnett for personer, gods, data og energi må omfatte sikring mot ulykker og uønskede 
hendelser. Vi mener at staten skal ha ansvaret for rammeverk, finansiering og tilsyn vedrørende 
transportsikkerhet.
 
 
 
 
Kultur og idrett  
Fremskrittspartiet ønsker et levende kulturliv basert på personlig engasjement og frivillighet , fritt for politisk 
styring . Kulturpolitikken bygger på prinsippene om ytringsfrihet og toleranse. Kulturlivet fungerer best 
uten politisk styring og kontroll. FrP vil derfor at kulturutvikling skal skje mest mulig uavhengig av offentlig finansiering og inngripen.  
 
Der det offentli ge bruker penger på kulturtiltak, er det viktig at pengene kommer folk flest til gode. Midler 
rettet mot barn og ungdom må prioriteres.  
 Kultur er et vidt begrep som omfatter alt som kjennetegner nasjonen og folket. Den norske kulturen er 
resultatet av de valg og verdier man har samlet seg om, åndelige og materielle. Det er en viktig oppgave å 
verne om vår norske kulturarv.  
 
Det er en forutsetning for vekst innenfor kultursektoren at det satses på samhandling mellom frivillig sektor 
og profesjonelle aktører. Dette vil på sikt gi de beste varige ringvirkningene både for kulturen og for 
samfunnet for øvrig.  
 Forholdene må legges til rette for idrettsorganisasjonene, slik at de i så stor grad som mulig baserer sin drift 
på egeninntekter fra dugnader og a nnen frivillig innsats fra medlemmene.  
  
 13 Den ideelle virksomheten til frivillige lag og organisasjoner skal være momsfri.  
 
Et lands presse er ikke uavhengig dersom den er avhengig av støtte fra staten. Etter hvert som pressen blir 
mer og mer avhengig av statsstøtte, vil uavhengig journalistikk vike plassen for næringspolitiske forsøk på 
å sikre mer støtte. Fremskrittspartiet ser en fare i at pressens kritiske holdning til statsstyret blir dempet på grunn av statlige subsidier.  
 
Pressestøtten skaper også uhe ldige konkurranseforhold mellom mediene, siden kun én utvalgt gruppe av 
aviser blir tildelt denne støtten. FrP mener det er feil at aviser med statlig støtte skal konkurrere med andre 
mediebedrifter som driver etter bedriftsøkonomiske prinsipper. Vi ønsker  en fri konkurranse uten 
økonomisk bidrag fra staten.  
 Vi ønsker å skape langsiktige og forutsigbare vilkår for dem som må søke konsesjon for TV - eller 
radiodrift. Vi mener at det må legges til rette for egne døgnkontinuerlige frekvenser for alle lokalradioer 
som har behov for det.  
 
 