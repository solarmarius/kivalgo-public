
Stortinget, 30. mai 1997
Pressemelding fra Stortingsrepresentant Ole Johs Brunæs, Høyre
Høyre krever bedre transporttilbud til
flyplassen på Gardermoen
Stortinget har i fredag avgitt innstilling om Norsk luftfartsplan for perioden 1998 til 2007. For å få til best mulige transporttilbud for dem som skal benytte den nye hovedflyplassen på Gardermoen, foreslår Høyre at tog, busser og taxier likestilles i adgangen til å drive persontransport til Gardermoen.
Dette vil føre til at flere mennesker får lettere adgang til kollektivtransport til flyplassen. Med tanke på at prisene på de nye flytogene på Gardermobanen er bebudet å bli så dyre som fra 120 til 140 kroner for en enveisbillett og bussbillettene vil koste 55 kroner, mener Høyre det er helt nødvendig å gi tilbud folk har råd til å reise med.
Transportprisene med tog for privatpersoner og familier som skal ut å reise fra Gardermoen vil tre- til firedobles, og det har mange reisende ikke råd til.
