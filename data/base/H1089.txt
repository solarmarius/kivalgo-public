
Høyres Stortingsgruppe
Oddvard Nilsen, leder i Samferdselskomitéen:
Rushtid-avgift - en ny skatt på bilistene
Høyre går sterkt imot forslaget fra Regjeringen om innføring av en ny rushtid-avgift. Denne avgiften er det samme som veiprising, dette avgiftssystemet har Høyre tatt sterk avstand fra tidligere.
Veiprising er et nytt avgiftssystem der målet er å reduserer biltrafikken. Det er beregnet at avgiften må være ca. 30-40 kroner pr. tur for å ha den tilsiktede virkning. Det vil si at en bilist som kjører i rushtiden må betale mellom 60-80 kroner pr. dag. Dette utgjør ca 12.000 kroner pr. år for en dagpendler som bruker bil.
Høyre ser behovet for å redusere trafikken på de mest belastede veistrekningen, men ønsker Regjeringen å gjøre noe med dette må man bygge ut en bedre kollektivtilbud. Blir det ikke opprettet kollektive alternativer blir veiprising bare en nyavgift som vil bli belastet bilistene.
Høyre mener at det er ufattelig at Regjeringen vil innføre et system som skaper klasseskille på veiene. Resultatet av veiprising er at vi får et system der bare de rike har råd til å bruke veien i den mest attraktive perioden. Taperne vil bli barnefamiliene som i en stresset hverdag med barnehage, skole, jobb og innkjøp ikke har noen fleksibilitet når de skal få dagen til å strekke til.
I dag betaler bilistene ca 36 milliarder kroner i avgifter til staten og Høyre mener det er galt å påføre bilistene ytterlige økninger i avgiftene. Enda verre er det at det blir innført et system som lar lommeboken bestemme hvem som skal slippe frem i trafikken.
