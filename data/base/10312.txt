
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Norges kirkelige landslag
har formulert sitt standpunkt i følgende prinsipielle saker: 
	Landslaget er en sammenslutning av kvinner og menn, som med sorg ser det målbevisste avkristningsarbeide, som er igang også i vårt folk, og vil samlet og energisk motarbeide denne avkristning. Hvad landslaget derfor vil, er å arbeide for at kristendommen ikke mister sitt tak i det norske folk og dets liv. 
	Derfor vil landslaget, da det ser hvilken avgjørende betydning hjemmene har, verne vårt folks hjem mot alt, som vil skade dem, og arbeide for gudsfrykt i hjemmene. 
	Da landslaget også vet, hvilken grunnleggende betydning kristendomsundervisningen og i det hele en kristen skole har, vil det motarbeide skolens avkristning og kalle folket frem til vern om den kristne skole i vårt land. 
	Vår folkekirke har gjennom årene like til den dag idag utført en velsignelsesrik gjerning i vårt folk. Landslaget vil derfor styrke kirkens stilling i folket og arbeide for en mere arbeidsdyktig kirke også gjennem et større selvstyre overfor staten. Landslaget vil arbeide for å bevare vor kirke på Guds ords og vår lutherskes bekjennelsesgrunn. 
	Til å opnå det, som nu er nevnt, er det også nødvendig, at landslaget arbeider for, at kristendommens grunnsetninger hevdes i vårt folkeliv og i vår lovgivning. Landslaget er intet politisk parti og driver ingen partipolitikk. Men det søker å tale og fremme kristendommens sak i alle partier og hos våre statsmakter. 
	Videre rettes det en skriftlig henvendelse til de forskjellige politiske partiers stortingskandidater, med anmodning om å besvare følgende spørsmål: 
	1. Vil De stemme for, at kristendomsundervisningen får beholde sin plass uavkortet også i den folkeskole, som måtte fremgå av en revisjon av vårt skolevesen, og skaffe faget bedre vilkår i den høiere skole? 
	2. Vil De være med i arbeidet for å sikre vårt folk dets helligdager som hvile- og gudstjenestedager? 
	3. Vil De være med på en videre utvikling av det selvstyre innenfor forbinnelsen med staten, som vår kirke har begyndt å få ved loven om menighetsråd og menighetsmøter, særlig ved oprettelsen av et kirkeråd, som har en sådan sammensetning, at det gir tilstrekkelige kirkelige garantier?
	4. Vil De være med på å innføre i vår ekteskapslovgivning tvungen geistlig megling for alle innen statskirken og kristne dissentersamfund viede ektefolk og tvungen megling for vikselsmannen for alle borgerlig viede ?


Evaluation Only. Created with Aspose.Words. Copyright 2003-2024 Aspose Pty Ltd.
