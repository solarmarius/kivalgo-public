
Oslo, den 12. oktober 2000
Jan Tore Sanner
Bruk de forsvarseiendommene som skal selges til friluftsområder
Høyre fremmer i dag forslag om at Regjeringen skal utrede å bruke de forsvarseiendommene som skal selges langs kysten til friluftsområder.
I august ble det lagt frem en liste med eiendommer som Forsvaret ikke lenger skulle benytte, og som skal selges.
Høyre mener at flere av disse naturperlene bør komme allmennheten til gode. Kommuner og privatpersoner har i flere år bidratt til å sikre arealer til friluftsformål, nå har staten en unik sjanse til å bidra, denne sjansen må benyttes. Høyre mener at den beste måten å unngå konflikter mellom grunneiere og det offentlige om ferdsel og opphold i strandsonen skjer gjennom å sikre områder til fellesskapet. Høyre kan derfor varsle at vi vil prioritere friluftsformål i denne vurderingen, sier Sanner i en kommentar.
Derfor foreslår Høyre at Regjeringen skal lage en egen Stortingsmelding hvor de forsvarseiendommer som er foreslått solgt, blir vurdert som friluftsområder for allmennheten.
