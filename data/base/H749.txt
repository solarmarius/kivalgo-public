
Pressemelding, 29. januar 1998
Høyres valgkomite:
Gjenvalg av Jan Petersen
Høyres valgkomite har på sitt møte idag vedtatt å fremme innstilling på gjenvalg av Høyres leder Jan Petersen på Høyres Landsmøte i Haugesund 27. - 29. mars.
- Valgkomiteen har funnet det riktig allerede nå å gi uttrykk for sin innstilling på dette punkt. Den debatt som har vært om lederspørsmålet den senere tid, og den brede kontakt med Høyres organisasjon som valgkomiteen representerer, har gitt et godt grunnlag for komiteen til allerede på sitt første møte å kunne trekke denne konklusjon i lederspørsmålet, uttaler valgkomiteens leder Arne Skauge.
Andre spørsmål om sammensetning av partiets ledende organer har vært gjenstand for en prinsipiell drøfting. Komiteen har mottatt en rekke forslag til kandidater for de øvrige valg som skal foretas på landsmøtet. Disse forslag - og eventuelle ytterligere innspill fra organisasjonen - vil bli behandlet videre på komiteens neste møte, som er berammet til 9. mars.
