
Oslo, den 22. februar 1998
Erna Solberg, Høyres kvinnepolitiske leder
Kvinner må få flere heltidsstillinger i helsesektoren
Høyres kvinnenettverk ønsker offensiv for at flere kvinner som ønsker det skal få heltidsstillinger i helsesektoren.
Høyres kvinnerepresentanter samlet på møte 22. februar vedtok å sende en oppfordring til Høyres i representanter i fylkes- og kommunesektoren om å arbeide for å bedre mulighetene for at flere deltidsarbeidende kvinner som ønsker å øke arbeidstiden sin, får tilbud fra arbeidsgiver om dette. Lave stillingsbrøker er et spesielt problem i flere kvinneyrker i helse- og omsorgssektoren. Mange deltidsarbeidende kvinner ønsker utvidet arbeidstid. Høyres kvinnenettverk ønsker at Høyre som arbeidsgiverrepresentant i kommunene tilstreber at flere får oppfylt dette ønsket. Konsekvensene av dagens situasjon innebærer dårlige pensjonsrettigheter for kvinner og øker mangelen på helsepersonell gjennom dårlig bruk av den arbeidskraftsressursen vi har.
