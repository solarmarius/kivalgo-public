
Høyres Hus, Oslo, 16. januar 1996
Høyres 1. nestleder Børge Brende
Presseutdrag
Fremleggelse av «Åpent parti» - et diskusjonsopplegg fra Høyres programkomité
Forutsetninger for vår velferd
Mye går godt i Norge, men:
Norge har vært gjennom en raskere avindustrialisering enn noe annet vestlig land.
Norge har i dag en lavere andel av høyteknologivirksomhet enn Portugal.
I Norges eies halvparten av næringslivet av staten.
Fastlands-Norge har det høyeste skattenivået i hele OECD-området.
Norge utvikler en sammenblandingsøkonomi der ingen kan se forskjell på offentlig forvaltning og hensynet til statens eierinteresser.
Høyres programkomité inviterer partiet til å stake ut en kurs bort fra denne utviklingen:
Etablererlandet Norge
Høyre vil etablere et samfunn der nyskaperne blir belønnet for sin innsats og den risiko de tar. I dag er det slik for mange at gevinsten ved å satse ikke er stor nok til å oppveie risikoen. Skattesystemet må ikke legge hindringer, men skape incitamenter for de som vil satse. Kulturen må endres, slik at vi både aksepterer at noen lykkes og at noen mislykkes.
Programkomiteen foreslår blant annet:
En modell der en bedrift etter noen års drift får tilbakebetalt en del av innbetalt arbeidsgiveravgift.
Skattelette til bedrifter som greier å utvide egenkapitalen, ved at inntekten reduseres med en del av kapitalutvidelsen.
En forbedring av delingsmodellen som gir bedre vilkår for immateriell, kunnskapsbasert kapital.
Eierskapet
Norsk eierskap er en viktig forutsetning for at sentral kompetanse skal finnes i Norge. Det har etterhvert blitt bred oppslutning om markedsbaserte løsninger. Men mange har glemt at en fungerende, dynamisk markedsøkonomi baserer seg på et spredt privat eierskap. Vi er bekymret for evnen til fornyelse, nyskapning og kreativitet i et samfunn der staten blir en stadig mer dominerende eier. Programkomiteen vil derfor virkeliggjøre en norsk folkekapitalisme. Vi vil gi selveierdemokratiet et innhold tilpasset 90-årenes virkelighet.
Skattefordelen ved å kjøpe aksjer i egen bedrift må utvides.
AMS-ordningen må utvides og også gjelde nyetablerte aksjeselskaper.
Personskatten må senkes for å skape romslighet i familieøkonomien, og for å styrke sparingen.
Programkomiteen presenterer også et privat alternativ for vår nasjonale sparing som muliggjør privatisering av store statlige eierinteresser uten at det norske eierskapet forsvinner. Nøkkelen her er privat eiendomsrett til fondsbaserte tilleggspensjoner.
Sparing
Økt privat sparing er grunnlaget for fremtidsrettede investeringer og økonomisk vekst. Den er også grunnstenen i en bred folkekapitalisme. Programkomiteen vil derfor legge vekt på følgende:
Formuesskatten dreper sparingen og egenkapitaloppbyggingen
Høyre vil ta i bruk et bredt spekter av skatteincitamenter for å øke den private sparingen.
