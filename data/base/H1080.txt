
20. oktober 2000
Høyres Stortingsgruppe
Erna Solberg:
Kosmo må forklare seg om Aetat!
På en pressekonferanse i dag ble rapporten fra Veritas om Aetat presentert. I rapporten slås det fast at Aetat i stort omfang har overrapportert antall arbeidsformidlinger Aetat har utført i 1998 og 1999.
Den feilrapportering som det nå er dokumentert har funnet sted er alvorlig. Det innebærer at Stortinget har hatt feil beslutningsgrunnlag når Aetats budsjett har blitt vedtatt de siste årene. Derfor har jeg i dag sendt brev til lederen av Stortingets kommunalkomite, Berit Brørby (Ap), og bedt om at statsråd Jørgen Kosmo og Ted Hanisch, direktøren i Aetat, blir innkalt til Stortingets kommunalkomite for å forklare seg om forholdene i Aetat i forbindelse med komiteens arbeid med statsbudsjettet, sier Erna Solberg.
