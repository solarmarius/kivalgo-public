
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Valgprogrammer
1930.
Høires program. 1930
Vedtatt på landsmøtet i Trondhjem 10. 11. juni 1930.

Høire er et nasjonalt folkeparti, som i sitt arbeide og i sin politikk har det hele samfunds, alle borgeres og alle næringers vel for øie.  

Høire vil avvise ethvert klassevelde og med kraft bekjempe enhver revolusjonær bevegelse.  

Høire ser det nuværende samfund som resultatet av nasjonens liv og virke fra slektledd til slektledd og vil bygge utviklingen videre på dette grunnlag.  

Slektens, hjemmet og kristendommen er det bærende grunnlag for folkets liv og moralske kraft. De religiøse verdier og slektsfølelsen må vernes og holdes i ære.  

Vår historie lærer oss, at når landets forsvar forfaldt fulgte nasjonal nedgang. Forsvaret er nødvendig for å sikre vår frihet, fred og selvstendighet så lenge ikke fredstanken har slått igjennem og satt retten i maktens sted.  

Det personlige tiltak, den enkeltes arbeidsvilje og ansvarsfølelse skaper folkets byggende kraft og evne. Den private eiendomsrett må hevdes, den personlige frihet bevares og trygges.  

De trykkende økonomiske forhold som nasjonen idag lever under med tyngende gjeldsbyrder såvel offentlig som privat, stor arbeidsløshet og manglende arbeidsmuligheter for landets ungdom skyldes den radikale utglidning som er en direkte forsyndelse mot vårt samfund.  

Landets arbeidsliv og muligheten for nye tiltak hemmes ved mangel på kapital og mangel på trygghet for næringslivet, Der må skapes tillid til at statsmyndighetene har forståelsen av hvad der betinger vekst og fremgang for produksjonslivet. Staten må ikke gripe unødig inn, de offentlige byrder må lettes, spareviljen opmuntres og selvbergningstanken fremmes.  

Ut fra dette grunnsyn opstiller Høire til årets stortingsvalg, som kan bli avgjørende for om den norske nasjon vil bygge på det borgerlige samfund eller vil ha det omdannet efter sosialistisk-kommunistisk mønster, følgende  

PROGRAM :
1.	Høire vil arbeide for å lette skattetrykket og virke for en skattelovgivning som sikrer mot fortæring av landets opsparte verdier og tar hensyn til den kapitaldannelse, som er nødvendig for å reise landets arbeidsliv. Fortsatt arbeide for å bringe de offentlige utgifter nedover og minske statsgjelden.  
	
2.	Høire vil underbygge og fremme landets produksjonsliv og derved skape bedre arbeidsbetingelser for den opvoksende slekt. Offentlig forretningsdrift må alene oprettholdes hvor det er på det rene, at et opstått behov ikke hensiktsmessig kan dekkes ved privat initiativ. Gode og billige kommunikasjoner og lave offentlige takster er et viktig ledd i landets produksjon (omsetning) og Høire vil derfor, så langt som økonomisk forsvarlig, imøtekomme berettigede krav på disse områder.  
	
3.	Høire vil styrke landbruk og fiskeri. Herunder tas særlig sikte på å lette omsetningen og ophjelpe eksporten. Kornsaken vies fortsatt opmerksomhet. Til videre opdyrkning av jord ydes tilskudd avpasset efter landets økonomiske evne. Skogsaken støttes og fjellbygdenes interesser tilgodesees. Jordloven revideres til vern om eiendomsrett, initiativ og eierfølelse. Husflid og småindustri fremmes.  
	
4.	Høire vil legge øket vekt på faglig oplæring av mannlig og kvinnelig ungdom for det praktiske liv og vil under arbeidet for skolens utvikling søke utgiftene begrenset ved en bedre og mere hensiktsmessig utnyttelse av midlene.  
	
5.	Høire vil oprettholde kristendomsundervisningen i våre skoler uten innskrenkning.  
	
6.	Høire vil føre en nasjonal utenrikspolitikk bygget på mellemfolkelig forståelse. Landet sikres et effektivt sjø- og landforsvar til vern om vår selvstendighet og nøitralitet.  
	
7.	Høire vil motsette sig alle tvangsforanstaltninger på det sproglige område.  
	
8.	Høire vil arbeide for lovregler, som verner arbeidets frihet ved effektiv beskyttelse av arbeidsvillige og forholdsregler mot urettmessig boikott og blokade.  
	
9.	Høire vil kreve respekt for folkeviljen også når det gjelder byers og bygders rett til å verne sitt navn.  
	
10. Høire vil arbeide for menns og kvinners likestilling rettslig og økonomisk. 

Evaluation Only. Created with Aspose.Words. Copyright 2003-2024 Aspose Pty Ltd.
