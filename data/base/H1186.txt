
14. februar 2001
Høyres Stortingsgruppe
Bjørn Hernæs
GENERALKONSULATET I MINNEAPOLIS ER REDDET!
På grunnlag av sterke henvendelser fra det norske Amerika tok stortingsrepresentant Bjørn Hernæs den 23. januar opp spøsmålet av nedleggelse av generakonsulatet i Minneapolis med utenriksminister Thorbjørn Jagland i et spørsmål til skriftlig besvarelse. Svaret fra utenriksministeren var høyst utilfredsstillende og gikk langt i å konkludere med at et honorært konsulat i samarbeide med ambassaden i Washington ville være tilfredsstillende.
Svaret ble møtt med meget bestemte reaksjoner og Høyres leder Jan Petersen reiste derfor saken på nytt overfor utenriksministeren i spontanspørretimen på Stortinget i dag. Heldigvis var utenriksministeren kommet på bedre tanker og gikk i dag i realiteten inn for at Generalkonsulatet skal bestå.
Dette er et meget viktig og godt signal til våre venner i USA, ikke bare fra den norske, men fra felles skandinaviske slekt vi har i Amerika. Det er grunn til å hilse vedtaket velkommen og takke for de saklige protestene og de positive argumentene vi fikk både fra kulturelt, undervisningsmessig, politisk og forretningsmessig hold i Michigan, Wisconsin, Iowa, Nebraska, Nord-Dakota, Sør-Dakota og Montana.
