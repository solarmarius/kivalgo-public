
Oslo, den 16. mars 1999
Sonja Sjøli (H)
Lav andel kvinnelige ledere i staten
Sjøli har levert følgende interpellasjon til Stortinget:
Regjeringen har en målsetting om at innen utgangen av 2001 skal 30 prosent av de ledende stillingene i staten være besatt av kvinner. I dag er det bare en av 17 departementsråder som er kvinne. Departementsråder rekrutteres ofte på ekspedisjonssjefsnivå. Heller ikke der er det mer enn om lag 20 prosent kvinner.
Har statsråden noen oppfatning om hvorfor det er så få kvinner som får lederstillinger i staten og hvilke tiltak vil hun sette i verk for å oppfylle målsettingen om 30 prosent kvinner i ledelsen i offentlig forvaltning?
