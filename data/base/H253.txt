
Stortinget, 21. oktober 1996
Pressemelding fra Eva R. Finstad, Høyres miljøpolitiske talskvinne
Høyres miljøbudsjett
I Høyres alternative statsbudsjett satser Høyre på tilskudd til alternative energiformer og foreslår 10 mill. kr. mer over Statsbudsjettet. Dette tilskuddet vil gjøre det mulig for flere å ta i bruk bioenergi både i husholdninger og i større bygg. Dette er ekstra interessant i den nåværende el-kraft-situasjonen.
Høyre satser også på mer til til kalking. Dette har gitt gode resultater i mange elver, og pengene som bevilges blir svært godt benyttet. Mange enkeltpersoner og organisasjoner deltar i arbeidet med å utføre kalkingen.
Høyre forslår også 10 mill. kr. mer til spesialavfallstiltak for å kunne samle inn det farlige PCB avfallet.
1997 er oppnevnt til kulturminneår og Høyre mener dette bør gjenspeiles bedre i budsjettforslagene. Høyre foreslår derfor 9 mill. kr. mer til Riksantikvaren. 5 mill. av disse midlene mener Høyre bør gå til vern og sikring av fredede og vernede hus i privat eie.
I tillegg til dette foreslår Høyre mer penger til frivillige organisasjoner som Miljøheimvernet og Den norske Turistforening fordi disse gjør et viktig arbeid og får med seg mange i sitt arbeide enten det gjelder miljøarbeid eller friluftslivstiltak.
