
Stortinget, 10. juni 1997
Siri Frost Sterri, utdanningspolitisk talskvinne, H
Nasjonal åpning videreføres ved høstens opptak
Kirke-, utdannings- og forskningskomiteen har avgitt innstilling om opptak til høyere utdanning for studieåret 1997-98:
* Nasjonal åpning videreføres for de tradisjonelt åpne universitetsstudiene.
* Regjeringen bes om å nedsette et utvalg for en bred utredning av norsk høyere utdanning.
* Regjeringen bes fremme forslag til privathøyskoleloven for å regulere bruk av betegnelsen universitet og vitenskapelig høyskole.
* Regjeringen må fremlegge sak om dimensjonering av ulike profesjonsstudier i høyere utdanning og tiltak for å møte etterspørselen etter høyt utdannet arbeidskraft.
Innstillingen bekrefter at AP-regjeringen er sinker i utdanningspolitikken på universitets- og høyskolenivå. Jeg er derfor glad for de brede flertall som står bak disse kravene, sier saksordfører Siri Frost Sterri, H, som mener dette er en advarsel til utdanningsministeren om å skjerpe seg.
Innstillingen viser også bred borgerlig støtte og anerkjennelsen til BI-Stiftelsen som ønsker status som vitenskapelig høyskole og adgang til å tilby doktorgradsstudier, avslutter Siri Frost Sterri.
