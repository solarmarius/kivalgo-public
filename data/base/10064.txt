
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
De Liberale

EUROPAPARTIET

PROGRAM FOR PERIODEN 1989-1993





SOSIAL-LIBERALISME

Sosial-liberalismen ligger i det politiske tyngdepunkt , på balansepunktet mellom individets frihet og samfunnets krav. Sosial-liberalismen er like langt fra sosialistisk som fra liberalistisk . Likevel ønsker vi både en bedre sosialpolitikk og et samfunn som gir den enkelte større mulighet til individuell utfoldelse . En grunnsten i vår politikk er det internasjonale samarbeid med vokt på å ivareta menneskerettighetene .

*Med liberal mener vi forståelsen av at det er enkeltindividets evner og muligheter som er landets største ressurs . Samfunnet må legge til rette for ansvarlig individuell utfoldelse , i harmoni med ansvaret overfor medmennesker og samfunn .

*Med sosial mener vi foreteelsen av at alle mennesker er gjensidig avhengige av hverandre , og har et felles ansvar for hverandre . Derfor mener vi at respekt og samarbeid må være hovedlinjene , ikke bare i det norske samfunnet , men også i forholdet mellom nasjoner . Statens oppgave er å beskytte den enkeltes frihet , ikke å bli en trussel mot den .

I det norske organisasjons-samfunnet har ressurs-svake grupper falt igjennom . Det gjelder handikappede , pensjonister , enslige forsørgere , småbarnsfamilier , innvandrere og ungdom under utdanning . De Liberale har ingen tilknytning til særinteresser eller pressgrupper , og står derfor fritt til å arbeide utelukkende for fellesskapets beste .

De etablerte partiene har vist manglende vilje til samarbeid og ansvar . Politikken har blitt et spill om makt mellom personer og grupper . Partiene har på død og liv kritisert forslag fra andre partier , i stedet for å søke flertallsløsninger til beste for landet . Politikerne har ikke levd opp til folkets tillitsvotum, og derfor mistet mye av sin respekt . De Liberale står uavhengig av blokkene i norsk politikk . Vi tør ta nødvendige avgjørelser basert på en helhetlig og langsiktig politikk . Vår balanse mellom offentlig ansvar og individets frihet plasserer oss i sum mellom Høyre og "Sentrum".

De Liberale vil bygge et samfunn som preges av åpenhet , toleranse , fellesskap og trivsel .Dette samfunnet vil stadig være gjenstand for forandringer som krever nye løsninger .

Vårt program omfatter alle områder av samfunnet , med særlig vekt på bevaring av livsmiljøet , og økt internasjonalt samarbeid for å trygge miljø , menneskerettigheter og demokrati . De Liberale mener at vi best kan løse våre nasjonale og internasjonale problemer gjennom et gjensidig forpliktende EF-medlemskap .

De Liberale setter landets ve og vel foran partiets



MILJØPOLITIKK:

De globale miljøproblemene er vår tids alvorligste problem , og utgjør i dag den største trussel mot vår egen og de neste generasjoners eksistens . Problemene skyldes en uhemmet og hensynsløs bruk av natur-ressurser , fordi økonomisk vokst blir satt foran hensynet til miljøet . Behovet for en konsekvent nasjonal miljøpolitikk var et hovedpunkt i begrunnelsen for stiftelsen av partiet De Liberale . Miljøvern er ikke et hinder for fortsatt vekst , dersom veksten baseres på bedre forvaltning i stedet for økt forbruk av ressurser .

De Liberale 's miljøprogram er todelt :
I.Vi vil gjennomføre en nasjonal handlingsplan for å redusere miljøskader som forårsakes i Norge eller har utgangspunkt her .
II.Vi vil gjøre Norge til en internasjonal pådriver , og et foregangsland innen miljøvern .

Solidaritet med kommende generasjoner og den tredje verden må danne grunnlaget for miljø- og energi-politikken . Hensynet til ressursenes knapphet og sårbarhet , miljøet og vårt globale ansvar krever at det legges avgjørende vekt på miljøkvalitet og livsstandard . Vi må slutte å kreve økt materiell velferd og levestandard .


STRENGE KRAV , POSITIVE VIRKEMIDLER

De Liberale vil kreve at miljøvern grunnlovsfestet ; ved all virksomhet må det legges avgjørende vekt på hensynet til miljøet . Et strengt regelverk må håndheves : med mer restriktiv politikk for dispensasjoner , strengere avgass- og støykrav , skjerpede regler for transport av risikostoffer , og kriminalisering av brudd på utslipstillatelser . Bedrifter der forsvarlig rensing ikke er mulig må nedlegges . Det må være et grunnprinsipp at forurenser skal betale for skaden .

De Liberale vil benytte positive økonomiske tiltak for å stimulere til redusert forurensing . Ytterligere økte avgifter vil virke usosialt . Eksempel på slike positive tiltak kan være : fjerning av investeringsavgiften på miljøverninvesteringer , vrakpantordningen på miljøfarlige produkter (batterier , kjøleskap o.l.) , prisfordeler til miljøvennelige varer , lavere pris på ren kraft (vannkraft) , og lavere billettpriser på kollektivtrafikk . Avgiftstrykket på næringslivet må lettes , samtidig som vi krever at næringslivet viser større miljø-ansvar.



OVEROPPSYN

De Liberale vil trappe opp miljøovervåkningen slik at man kon håndheve regelverket og varsle om fare . Kontrollen med utslipp fra industri , transport , landbruk og husholdninger må styrkes . Statens forurensingstilsyn og produktregisteret må styrkes , og den private ekspertise utnyttes . Det må legges til rette for drift av private miljølaboratorier der befolkningen kan få undersøkt prøver og få svar på spørsmål . Ordningen med målestasjoner i tettbygde strøk må utvides .

Strenge miljøkrav forutsetter at det bygges landsomfattende innsamlings- og destruksjons-systemer for risikoavfall . Her kan det være hensiktsmessig med privat drift og konkurranse , forutsatt at det drives forsvarlig . Det må være effektiv kontroll , og brudd på innleveringsplikten må straffes .
De Liberale mener at en effektiv overvåkning kan styrkes ved offentlig støtte til idealistiske miljøvern organisasjoner , forutsatt at disse kun driver lovlig virksomhet . ( Herunder må også regnes vel foreningen ) . Landsdekkende og lokale organisasjoner må kunne tildeles ansvar og nødvendige ressurser for å møte forurensings-problemene .

Det må nå ryddes opp etter tidligere forurensing . De Liberale vil gi startsignal for en stor aksjon for avdekking og opprydding av gamle industriavfallsplasser . Avfall som er dumpet i fjordene må kartlegges . Bedriftene , kommunene og frivillige organisasjoner må oppfordres til aktiv innsats på dette området .
De Liberale vil effektivt hindre bruk av Nordsjøen og det omliggende hav som avfallsplass . Miljøeffekten av fiskeoppdrett og dumping av fiskeavfall må kartlegges . Sikkerheten mot uhell i oljeindustrien trenger en solid oppgradering .



ENERGI OG MILJØ

Drivhuseffekten forårsakes av økt innhold av karbondioksyd i atmosfæren . Karbondioksyd er forbrenningsproduktet av kull , olje og gass . Drivhuseffekten kan føre til en gradvis oppvarming av jorden , med ørkenspredning og smelting av polene som resultat. Det er klart at utslippene av karbondioksyd må reduseres drastisk i løpet av kort tid , noe som vil måtte bety restriksjoner i bruk av bensin , olje , kull og gass.

I fremtiden må hoveddelen av energiforbruket dekkes fra rene , fornybare ressurser . Forberenning av naturgass frigjør like mye karbondioksyd som andre fossile brennstoff , og er derfor ikke noe alternativ . Energiøkonomisering og alternative energikilder (solkraft, bølgekraft, jordvarme) kan bare gi marginale tilskudd. Kraftig utnyttelse av sol- og bølgekraft ville kreve anlegg som la beslag på enorme naturområder og virke langt mer ødeleggende på miljøet enn vann kraftutbygging . Presset for å ta i bruk atomkraft vil tilta .

Det eneste gode alternativ er å øke utnyttelsen av vannkraft . De Liberale vil iverksette en modernisering av eksisterende kraftverk og overføring nett , og et stort program for utbygging av nye kraftverk som kan erstatte den enrgien vi utvinner fra fossile brennstoff i dag . Dersom vi ikke vil ha atomkraftverk er det nødvendig å utbygge en del vassdrag for å hindre fortykkelse av det globale klima . Utbyggingen må skje varsomt , og gi minst mulig skade på naturen lokalt ; gjennom utstrakt bruk av faglig kompetanse under planleggingen . Samtidig bør prisen på elektrisk kraft fra vannkraftannlegg senkes , for å stimulere til overgang fra bruk av fossile brennstoff . Prisen på strøm er i dag alt for høy , fordi anleggene avskrives på alt for kort tid . Bygging av vannkraftanlegg gir svært billig energi , fordi de fungerer med minimalt vedlikehold i 50-100 år . Lav strømpris vil hjelpe næringslivet å opprettholde sysselsettingen , og bør brukes som et distrikts- og industripolitisk virkemiddel . Samtidig må det satses sterkt innen videre forskning på alternative og nye energikilder , bl.a. fusjonsenergi .

Norge bør ikke øke eksporten av fossile energibærere som bidrar til forurensingen . Derfor går De Liberale imot økning av utvinningstakten av olje og gass . Høy utvinningstakt øker faren for ulykker på oljefeltene . Utvinningen må være langsiktig , og det må legges vekt på sikkerheten mot miljø-katastrofer . Alle konsekvenser av utvinning i Barentshavet må utredes før boring eventuellt tar til der . Oljen vi utvinner i framtiden må nyttes som råstoff i produksjon , ikke brennes opp . Olje er et fantastisk råstoff for framstilling av plast , gummi , hydrokarboner og proteiner . De Liberale går imot bygging av konvensjonelle kjernekraftanlegg i Norge , men vil styrke forskningen innen fusjonsenergi . Dette kan bli en svært billig og nærmest ufarlig kraftkilde i fremtiden .
De Liberale vil støtte ENØK-tiltak , slik at all sløsing med kraft opphører . Dette kan gjøres ved å fjerne alle avgifter på ENØK-utstyr, ved å gi finansieringslån , og ved å skjerpe kravene i bygningsloven .



MILJØFORSKNING OG MILJØUTDANNING

De Liberale vil fremme forskningsprosjekter som kan gi økt innsikt i miljø- og forurensings-spørsmål . Forskningsinnsatsen for å utvikle ny teknologi og erstatning produkter må styrkes. Viktige områder er : økologisk landbruk , elektriske biler , hydrogendrevne flymotorer , erstatningsgasser for freon , og alternativier til antibiotika og kjemikalier i landbruket . Nye konkurransedyktige miljøvennelige produkter kan sammen med miljøvernteknologi bli et vekstområde for norsk næringsliv . Her er også eksportmulighetene store . Slik forskning og utvikling vil gi størst avkastning dersom vi samarbeider med andre høyteknologiland i Europa .
Utdanning og opplysningsvirksomhet om miljøproblematikken er viktig for å skape en holdningsendring. De Liberale vil prioritere kunnskap om miljøet i skolen , og gi offentlig ansatte bedre tilbud om miljøutdannelse .
De Liberale vil støtte forskning som bedrer kunnskapene om miljøet i polere strøk . Livet i polarområdet er meget sårbart , og det må under ingen omstendighet etableres ny næringsvirksomhet som kan ødelegge den økologiske balansen i dette området .




MILJØVENNELIG TRANSPORT

For å redusere utslippene av karbondioksyd og svovelforbindelser er det nødvendig med drastiske restriksjoner på bruk av fossile brennstoff innen kort tid . Hoveddelen av transport må over på elektrisk drift . Norge har forutsetningen til å kunne bli en storeksportør av miljøvennelige motorer og batterier , fordi vi er storprodusent av aluminium , magnesium og plast . De Liberale vil frita elektriske biler fra alle avgifter . I samarbeid med bensinstasjonene må det bygges ut et landsomfattende nett av lade-og batteri-bytte-stasjoner . Mest mulig av den forurensende flytrafikken må overføres til miljøvennelig bakketransport . Omstillingen krever stor forsknings-innsats .

De Liberale vil sette iverk bygging av et nettverk av hurtiggående jernbane , med gjennomsnitts-hastighet på 200 km/t . Hovedhensikten må være å erstatte innenriksflyene med mer miljøvennelig transport , og overføre tungtransport fra veiene til jernbanen .
De Liberale krever at det snarest bygges ut et konkurransedyktig kollektivt trafikktilbud i alle byer og tettsteder . Satsingen må skje innen miljøvennlig transport , dvs. elektrisk drevet tog , trikk og trolleybuss . Parkeringsplasser må bygges i tilknytning til T-bane- og togstasjonene . Slik parkering ved kollektiv-knutepunkter må være gratis . For å sikre at dette skjer raskt er det nødvendig med kraftige statlige investeringer i materiell og bygging av tuneller/traseer . Når tilbudet er bygget ut kan det vurderes å overlate den daglige driften til private , for å sikre effektiv service . I en overgangsperiode må vi subsidiere kollektivbillettene for å stimulere bruk av kollektivtransport . Dette må til for å skape grunnlag for overskuddsdrift i framtiden. Bilettprisene bør halveres , men dette forutsetter at kapasiteten økes sterkt . I enkelte områder med stor trafikkbelastning må gratis kollektivtilbud vurderes . I utlandet fungerer slike ordninger der næringslivet sponser gratis kollektivtilbud som bringer kundene og de ansatte , til dem .

De Liberale går inn for en ordning slik at alle som vil bruke bil i byene må kjøpe månedskort/halvårskort for kollektivtransport ; sammen med dette vil de få et datomerke for å feste på frontruten som viser tidsrommet de kan parkere i byen . Enkeltbiletter må være i salg på bensinstasjoner . Dette lar seg letter gjennomføre, og er billigere i drift , enn bomstasjoner . Ordningen fungerer i flere byer i utlandet .



MILJØVENNELIG NÆRMILJØ

Kloakk og avfall fra husholdninger utgjør i dag betydelige forurensninger . Mange hjem har unødig høyt energiforbruk . Strengere miljøkrav vil kreve en omlegging av livststilen fra sløsing til hensynsfullt og ansvarlig forbruk . De Liberale vil snarest innføre totalforbud mot ozon-nedbrytende gasser , og fosfatholdige vaske- og avfettingsmiddler .

Ødeleggelse av ozonlaget kan få katastrofale følger , fordi farlig stråling kan slippe gjennom atmosfæren . Det er klorfluormetaner og nitrogenoksydet som bryter ned ozonen . Dette er gasser som brukes i bl.a. spraybokser , skumplast og kjøleanlegg . Spraybokser med slike fregner er nå forbudt i Europa og USA . EF-parlamentet har til nå gått lengst i verden med å pålegge medlemslandene total stopp i slike utslipp før år 2000 . Dette er bare ett eksempel på hvordan de overnasjonale EF-organene er en radikal miljøpådriver i forhold til de nasjonale regjeringene .
Systemer med standarisert miljømerking av varer er nå i ferd med å innføres . De Liberale vil gjennom sin politikk oppfordre næringslivet til økt bruk av gjenbruks-emballasje , og resirkuleringen kan lettes ved avfalls-sortering i husholdningene.

Bomiljøet og arbeidsmiljøet er av avgjørende betydning for både helse og trivsel . Skader påført i hjemmet og på arbeidsplassen koster samfunnet enorme beløp hvert år . Økt satsing på forebyggende helsearbeid , informasjon og strengere sikkerhetskrav må til for å redusere antallet slike skader . Vi må finne tilbake til et helhets-syn på mennesket og omgivelsene . For å øke trivselen vil De Liberale styrke arbeidet for å minske støy-,støv-og gassplager på arbeidsplasser , kreve at støy fra fly- og biltrafikk skal omfattes av forurensing loven , sikre grønne lunger og nærområder i tettsteder , innføre straffegebyr for forsøpling av nærmiljø , og gå inn for røkyeforbud på offentlig sted .



NATURVERN

Norge har enorme urørte naturområder . Mange av disse rommer betydelige ressurser som kan utnyttes av industrien , samtidig som de i seg selv representerer en stor verdi . De Liberale mener at naturverninteresser bør komme foran utbyggingskrav . I enkelte tilfeller må lokale verneinteresser vike for en forsvarlig ressursutnyttelse som gir stor global miljøgevinst , f.eks. ved vannkraftutbygging . Alle innbyggere må få sjansen til å nyte vår felles natur-rikdom . De Liberale vil kreve grundige samfunnsøkonomiske analyser før ethvert større inngrep i naturen , og stå fast ved vern av dyrket og dyrkbar mark så langt som mulig , også i forbindelse med boligfelter og industriområder . Det må lages en flerbruksplan for vassdrag som omfatter utslipp , fiske, landbruk, friluftsliv og kraftutbygging . De Liberale vil prioritere støtte til økologisk riktige landbruk , og fremme driftsformer der dyrene har tilnærmet naturlig livsmiljø . Lovgivningen måm gi sikkerhet for rene produkter fra landbruket .

De Liberale vil styrke håndhevelsen av regelverket for vern av truede arter . Det er på tide å utrede mulighetene for freding og vern av alle områder som i dag står uberørt . Nye nasjonalparker bør vurderes opprettet . I dette arbeidet må den offentlige myndighet samarbeide med lokale interesser .
Vi må stå fast ved kravet om human behandling av dyr , begrunnet i hensynet til dyrenes egenverdi . Dyr må ikke unødig brukes i smertefulle forsøk , bare i biologisk/medisinsk forskning som kan øke vår forståelse av dyrearten eller bidra til bedre helsetilbud for befolkningen .



NORGE SOM INTERNASJONAL MILJØVERNPÅDRIVER

Norge har vært kjent som en pådriver for miljøvern i internasjonale fora, men dette kan gjøres bedre . Det forutsetter at vi feier for egen dør og går foran med et godt eksempel . Fagre ord og lange kommisjons-rapporter redder ikke verden . De Liberale aktivt samarbeide innen FN , EF og andre internasjonale fora for å framskynde miljøverninteresser .
Industrilandenes politikk ovenfor den tredje verden vil være avgjørende for utviklingen av det globale miljø og ressursgrunnlaget . Politikken må fremme informasjon om miljøproblemer , og hindre rovdrift på naturressursene i u-land .

De overnasjonale EF-organene er blitt en idealistisk pådriver i miljøkampen i forhold til de nasjonale regjeringene . På mange områder ligger Norges miljøpolitikk etter EF . De Liberale vil støtte EF's miljøvernspolitikkpolitikk på disse områdene :
*Nedtrapping av avgassutelipp .
*Totalforbud mot ozon-nedbrytende gasser fra år 2000.
*Stasing på jernbane for å minske biltrafikken . 680 milliarder NOK skal brukes på jernbane fram til 2015 . Tunellen mellom Frankrike og England bli kun for jernbane .
*Vedtaket om at Brundtlandkommisjonens rapport skal ligge til grunn for arbeidet i EF .
*LOME-avtalen med 80 u-land i hele verden , som vil sikre høye råvarepriser , hindre tollmurer og bygge ut vidreforedling i ulandene . Et av hovedmålene med avtalen er å hindre utpining og over- beskattning av ressursgrunnlaget i u-land.
*Satsing på forskning omkring miljøproblematikken : Corineprogrammet kartelegger forurensningen i 10.000 biotoper . Resultatene av dette, og en aksjonsplan vil bli framlagt i 1990.
*EF har vært i handelskrig med USA fordi EF ikke lenger ønsker hormon-behandlet kjøtt på markedet .
*Siden 1984 har EF betalt 50% av kostnadene ved bevaring/ restaurering av naturområder . EF betaler 30% av forskning i nye energiformer .
*Alt i 1975 vedtok EF prinsippet om at forurenser skal betale for skaden .
EF's radikale miljøplaner hemmes av nasjonale krav om fritak fra de strenge bestemmelsene , begrunnet i selvråderett .

De Liberale krever at Norge blir med i EF for å kunne påvirke og påskynde miljøpolitikken i Europa . Mange av Norges forurensningeproblemer stammer fra de store industrilandene i EF og Øst-Europa . Norge må kreve raske og drastiske reduksjoner i svovelutslippene som fører til sur nedbør . Medlemskapet må aktivt nyttes for å oppnå bindende regler som tvinger andre land til mer aktivt miljøvern . Det å stå utenfor EF Vil bare bety at vi står utenfor de fora der beslutningene fattes . Norges mulighet til å påvirke fremdriften i EF's miljøprogram er i dag begrenset .
De Liberale vil arbeide innen EF for at miljøvernhensyn alltid settes foran profitt. Det er allerede flere eksempler på at dette har skjedd i EF   .Paragrafen om at konkurransehensyn kan gi fritak fra miljøkrav må fjernes . Norge må arbeide for opprettelsen av en internasjonal miljødomstol , i samarbeid med den internasjonale domstolen i Haag . Dette vil være et viktig bidrag til å bekjempe internasjonal miljøkriminalitet . Samtidig bør det opprettes en internasjonal miljøpris , på linje med Nobel-prisene.

De Liberale vil øve aktivt press gjennom alle tilgjengelige kanaler for å stoppe videre hugging av regnskog , og gi bistand til prosjekter for å stanse ørkenutbredelse og ødelegging av naturområder , og stimulere til forskning som kan fremme jordvern i u-landene . De Liberale vil arbeide for å stoppe søppelforbrenning og dumping av avfall til havs .

De Liberale vil slette U-landenes gjeld til Norge , og sikre faste, høye priser på varer fra u-land . Dette vil hindre rovdrift på natur-ressursene . Proteksjonisme er til hinder for en slik utvikling .

De Liberale vil arbeide for å styrke FN's rolle i miijøvernarbeidet . Herunder mulighetene til kontroll av internasjonale avtaler . Gjennom samarbeide kan vi oppnå forpliktende avtaler for å bekjempe utslipp av svovelforbindelser , nitrogenoksyder , ozon-nedbrytende gasser og karbondioksyd . Gjeldende avtaler må revurderes og forseres .



Redningsaksjonen for jordas livsgrunnlag vil kreve store omstillinger i det norske samfunnet . Belastningen på ressursgrunnlaget må minskes , all sløsing med varer og energi må opphøre , industri som ikke kan drives på forsvarlig vis må legges ned , energien må utvinnes fra rene og fornybare kilder . Levestandarden må kanskje senkes i et oppgjør med bruk og kast,samfunnet . Omstillingen blir vanskelig , og krever politisk vilje til å fatte upopulære men nødvendige beslutninger . De Liberale vil søke tverrpolitisk samarbeid for å få til en konsekvent , gjennomgripende miljøpolitikk . Det må våre et minstekrav at Norge følger opp "Brundtlandrapporten" om miljø og utvikling . De etablerte partiene har ikke vist slik vilje , men foretrukket kortsiktige løsninger og lovet økt materiell standard .



UTENRIKSPOLITIKK

Sosial-liberalismens grunntanke er at alle individer er gjensidig avhengige av hverandre . Med alt vi gjør påviker vi andre menneskers situasjon , samtidig som vår situasjon blir påviket av dem . Det samme gjelder forhold mellom nasjoner og folkegrupper . De Liberale mener at internasjonalt samarbeid er den eneste politikk som kan føre t 1 en varig bedret situasjon i verden . Verdens folk må i fellesskap øke sikkerheten mot militære trussler , miljøkatastrofer , økonomisk krise , nød og overgrep . Dette kan bare skje ved tillitsskapende tiltak , styrking av menneskerettighetene, og arbeid for en mer rettferdig fordeling i verden . En hovedoppgave må være å hindre at krig bryter ut .En radikal holdningsendring må til for å løse de mange grunnleggende problemer som står i veien for velstand og frihet for alle folkeslag . Dette gjelder fordeling av ressurser mellom fattige og rike land , sa vel som spørsmålet om nedrustning og avspenning . Det vil være naturlig for Norge å bidra til internasjonalt samarbeid gjennom aktiv deltagelse i det Europeiske Fellesskap .

Våre fremste fiender i arbeidet for økt internasjonalt samarbeid er isolasjonisme , proteksjonisme og ekstrem nasjonalisme . Frihandel er den beste form for global arbeidsdeling , med gjensidige fordeler av samhandel .

Tanken om "ikke-innblandings-politikk" lar seg ikke forene med sosial-liberalisme . De Liberale mener at det angår oss hva slags kår andre mennesker lever under ; politisk frihet , troog livssynsfrihet , og levestandard . På samme måte angår det oss hvordan andre nasjoner påvirker det globale livemiljøet og verdenshandelen . Norge må derfor føre en bevisst , aktiv og målrettet utenrikspolitikk .

Utviklingen i forholdet mellom USA og Sovjet viser positive tegn, men sammen med det utenrikspolitiske og sikkerhetspolitiske samarbeid i EF innebærer dette en ny situasjon for Norge . Norge risikerer å bli stående på sidelinjen i en utvikling og beslutningsprosess som berører sentrale norske interesser .

De Liberale 's utenrikspolitikk har 2 hovedmål :
1.Å fremme menneskerettighetene i alle land .
2.Å sikre Norge det beste utgangspunkt for fredelig samarbeid med andre folkeslag og nasjoner .
De Liberale vil føre en utenrikspolitikk som tar skarp avstand fra regimer som krenker menneskerettighetene . Norge må føre en klar og kompromissløs linje når det gjelder respekt for menneskeverdet og mennerskes grunnleggende rettigheter , og protestere iherdig og jevnlig mot vilkårlig fengsling , mishandling , tortur og andre brudd på menneskerettighetene . All okkupasjon og all aggresjon mot frie land må fordømmes . vi må vise aktiv solidaritet med mennesker som er forfulgt pa grunn av religion , politisk overbevisning eller etnisk opprinnelse. Vi bør gi humanitær og politisk støtte til frigjøringsbevegelser som kjemper for nasjonal selvstendighet og demokratiske rettigheter . Norge må støtte kampen for selvstendighet , frihet , rettssikkerhet og demokrati i land med totalisert og autoritært styresett .

De Liberale vil øve effektivt press på alle land der makthaverene tillater brudd på menneskerettighetene , selv om dette kan medføre økonomiske konsekvenser for Norge . Den uofessielle kontakten og solidariteten mellom nordmenn og undertrykte folk bør stimuleres .
De Liberale støtter det arbeidet Amnesty Internasjonal og andre idealistiske organisasjoner utfører for å styrke menneskerettighetene . Norge må øve press for å gjøre det lettere å forene familier over landegrensene .
De Liberale vil bidra til økt kontakt med andre land gjennom kulturellt samarbeid og student utveksling .
De Liberale vil øve påtrykk i internasjonale fora i kampen mot menneskehandel , herunder spesiellt barnehandel og barneprostitusjon .

De Liberale vil bekjempe internasjonal narkotikahandel ved å bidra til oppbyggingen av et slagkraftig internasjonalt politisamarbeid . De Liberale vil bidra til å stoppe dyrkingen av narkotika-vekster ved en samordnet innsats med straffetiltak , bistandspolitikk og bedre pris på jordbruksvarer fra u-land .

De Liberale vil samarbeide med andre demokratier for å bekjempe og nedkjempe internasjonal terrorisme . Sikkerheten for turister og sivilbefolkning må styrkes . Internasjonalt politi må oppspore og uskadelig-mågjøre terrorister . Fordømmelse og straffetiltak må iverksettes mot grupper eller stater som står bak . Norges regjering må aldri bøye av for terroristers krav . Det må bevilges de nødvendige midler slik at Forsvaret og Politiet i samarbeid kan bygge opp en slagkraftig norsk anti-terror-beredskap

De Liberale mener at naturrikdommene i antarktis skal være menneskehetens felles arv , og særlig komme de fattige landene til gode . Norge bør utnytte sin anerkjente rolle i antarktis til å sikre en miljømessig forsvarlig forvaltning i samarbeid med andre land . Norge må avstå fra å kreve suverenitet over store naturområder på den andre siden av kloden . Problemene med delelinjen i Barentshavet må løses med utgangspunkt i midtlinjen . Naturmiljøet i nordområdene er spesiellt sårbart for forurensning og industriell aktivitet . Vi må være villige til å inngå kompromisser såfremt de sikrer en miljømessig forsvarlig ressursforvaltning i nordområdene og ikke skader Norges forsvarsmuligheter .

De Liberale vil i alt utenrikspolitisk arbeid legge avgjørende vekt på å samarbeide for å beskytte livsgrunnlaget på jorda . Norge må protestere mot alle land som ikke viser tilstrekkelig varsomhet mot vårt miljø .



NORDEN 

De Nordiske land er en naturlig samarbeidsenhet ; kulturellt , økonomisk og geografisk . De Nordiske landene står overfor store felles utfordringer innen miljø- , utdannings- og handelspolitikken . Innen kultursektoren vil samarbeid om massemedia være viktig . De Liberale vil at Norge som EF-medlem må styrke det nordiske samarbeidet , og bidra til å øke kontakten mellom Norden og Europa .

De Liberale vil bidra til å styrke de politiske og kulturelle forbindelser gjennom aktiv innsats i Nordisk Råd , og bygge ut de økonomiske forbindelser slik at Norden kan utgjøre et utvidet felles hjemme-marked .
De Baltiske stater ( Estland , Latvia , Litauen ) har siden 1940 vært okkupert av Sovjetunionen . Historisk sett har disse landene en nær tilknytning til Norden og Skandinavia . De Liberale vil protestere mot den Sovjetiske okkupasjon av de Baltiske land , of hevde landenes rett til nasjonal selvstendighet.



EUROPA

Norge har en nær tilknyttning til Europa ; geografisk , kulturellt , politisk og handelsøkonomisk . Vesteuropa består av land med demokrati og folkestyre som bygger pa de samme prinsipper som vi gjør . I dag foregår det en kontakt , utveksling og gjensidig påvirkning som er mer omfattende og viktigere enn noen gang . Historien lærer oss at det er samarbeid, ikke nasjonalisme, som bringer verden fremover . Av stor betydning her er det politiske samarbeid i EPS , som bl.a. omfatter viktige områder som miljøpolitikk , bistandspolitikk , øst-politikk og sikkerhetspolitikk .
Utviklingen innen det Europeiske Felles-skapet går i dag med stormskritt . I sine første ar var EF dominert av rene handelsinteresser og samarbeidsproblemer . I dag fremstår de overnasjonale , demokratiske EF-organer som idealistiske pådrivere innen miljøvern , menneske-rettigheter , sikkerhetspolitikk og distriktspolitikk . Det faktum at landene i Europa samarbeider er i seg selv noe helt fantastisk , dersom man ser på historien . Samarbeidet i EF , og de beslutninger som fattes der , vil være bestemmende for utviklingen i Norge . Norge har valgt å stå utenfor samarbeidet , uten mulighet til å påvirke utviklingen . Ved å stenge oss selv ute fra denne beslutningsprosessen har vi gitt fra oss muligheten til a påvirke vedtak som har vital betydning for Norsk politikk . Norsk europapolitikk har bestått i en passiv og ukritisk tilpassninglinje , der vi i ettertid kun har kommentert de avgjørelser vi må tilpasse oss. Vi har ikke hatt reell selvråderett .

Etableringen av det indre marked vil ha stor betydning for norsk næringsliv og økonomi , og derved for sysselsetting og velferd . Økonomisk vekst og profitt er ikke noe mål i seg selv , men et nødvendig fundament for å sikre arbeidsplasser og velferdssamfunn . Det indre marked vil fjerne unødvendige barrierer mellom nasjoner , folkeslag og markeder . Dette vil bl.a. kunne bidra til økt sysselsetting og lavere priser for forbrukerens .
For Norsk næringsliv ville det være en stor fordel å være med i det indre marked , og dumdristighet å bli stående utenfor . Det er regjeringens plikt å forhandle med EF for å klargjøre hva konsekvensene blir , enten vi velger å bli medlem eller å stå utenfor .
Norsk landbruk og fiske har hatt vanskelige kår i Norge etter 1972 . Over en tredel av arbeidsplassene i landbruket har gått tapt . Distriktene er i ferd med å avfolkes . Muligheten for eksport til det indre marked vil være avgjørende for a opprettholde i de norske primær-næringene .

EF har i de siste år vedtatt et kostbart program for å støtte distriktene . Her kan særlig støtten til infrastruktur komme norske distrikter til gode . EF's vedtatte program for overgang fra miljøfiendtlig intensivjordbruk til økologisk jordbruk vil øke mulighetene for norsk landbruk .
De Liberale vil kreve at det snarest søkes om Norsk medlemskap i EF . Når forhandlingsresultatet med betingelser og konsekvenser foreligger må saken legges frem til debatt og folkeavstemning .Vi må arbeide for overgangsordninger og varige særordninger for å styrke bosettingen i norske distrikter og sysselsettingen i primærnæringene . Slike krav må begrunnes i kultur , tradisjon , sikkerhetsinteresser og bosettingsmønstre . Alle sider ved utviklingen i EF må vurderes kritisk , med henblikk på å drive en aktiv politikk for å fremme norske synspunkter innen EF .

De Liberale vil at Norge innen EF skal være en pådriver for miljøvern , solidaritet med u-land , sosiale reformer og samarbeid med Øst-Europa . Vi vil bidra til økt samarbeid om utdanning og kultur , og legge forholdene til rette for flernasjonale organisasjoner som f.eks. fagforeninger .
This document was truncated here because it was created in the Evaluation Mode.
Evaluation Only. Created with Aspose.Words. Copyright 2003-2024 Aspose Pty Ltd.
