
Oslo, den 9. desember 1999
Annelise Høegh, Høyre:
Endelig flertall for bevilling til å selge og servere egenprodusert øl, vin og sider
Endelig har det blitt flertall for at små produsenter av øl, vin og sider kan få selge varene sine gjennom en egen bevilling. Høyre og Fremskrittspartiet fremmet forslag om dette i 1997. Stortingsflertallet ville da bare utrede saken. Regjeringen mener det ennå er behov for ytterligere tid til vurderinger, men et flertall bestående av Høyre, Fremskrittspartiet og Arbeiderpartiet avviser dette og pålegger Regjeringen å fremme forslag til en særskilt bevillingsordning. Ordningen skal omfatte lokale tradisjonsdrikker som øl, vin og sider. Dette kan gi ny giv til næringsutvikling i distriktene, ikke minst innen reiseliv, og vil bidra til å bevare norske mat- og drikketradisjoner.
