
Oslo, den 26. mai 2000
Bent Høie (H)
Høyre si ja til fortsatt kalking
Høyre aksepterer ikke Regjeringens forslag på kutt i midlene til kalking av forurensede vassdrag. Vi har i vårt alternative forslag til revidert statsbudsjett opprettholdt bevilgningen på 110,1 millioner til kalking, sier Bent Høie (H).
Regjeringens forslag ville fått katastrofale følger i Rogaland, blant annet i Frafjord- og Lyseelva. De betydelige midlene og den enorme dugnadsinnsatsen som er gjort for å styrke laksebestanden i disse elvene ville vært forgjeves om ikke denne innsatsen blir videreført.
Bent Høie viser til fiskeforvalter Harald Lura hos fylkesmannen som frykter at tusenvis av laks vil dø i Rogaland hvis regjeringens forslag blir vedtatt.
