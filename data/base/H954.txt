
Oslo, den 29. juni 1999
Høyres Stortingsgruppe:
Jan Tore Sanner ny president i AAYPL
Høyres stortingsrepresentant Jan Tore Sanner er valgt til ny president i AAYPL (Atlantic Association of young political leaders) på organisasjonens konferanse i Bulgarias hovedstad, Sofia i helgen. AAYPL er et tverrpolitisk transatlantisk nettverk mellom yngre politiske ledere i det euroatlantiske området. Organisasjonen har sitt utgangspunkt i NATO-samarbeidet. Konferansen avholdes fra 26. til 30. juni, og tema for konferansen er NATO at fifty and beyond.
Bulgarias president, Peter Stoyanov, samt Bulgarias forsvarsminister og utenriksminister har deltatt som innledere på konferansen.
I tillegg til Sanner er stortingsrepresentant Arne Lyngstad (KrF), politisk rådgiver Ragnhild Mathisen (Ap) og Anne Rygg (Den norske atlanterhavskomite) de norske deltagerne på konferansen.
