
Stortinget, 24. april 1997
Pressemelding fra Siri Frost Sterri - utdanningspolitisk talskvinne, H
Stortinget bedrer utenlandsstudentenes kår !
Med vekslende støtte får Høyres initiativ til bedre kår for utenlandsstudentene flertall i Stortinget:
* Økt satsing på studenter på utveksling og kortere opphold skal ikke gå på bekostning av fortsatt satsing på studenter som tar hele gradsstudier i utlandet.
* Støtten skal dekke levekostnadene i det enkelte studieland og justeres halvårlig for endringer i prisnivå og valutakurs.
* Fullstipendiering av 2 årlige tur/returreiser mellom studieland og bosted i Norge.
* Økning i nivå og omfang av gebyrstipend og tilleggsstipend til dekning av skolepenger.
* Satsing for flere legestudenter i utlandet og pålegg til regjeringen om å sikre turnusplasser og raskere godkjenning av utenlandske utdannelser.
Vekslende flertall (hvor Høyre er med) sikrer også opprettelse av et stimuleringsfond for utvikling av gjensidig utvekslingsavtaler og stipend på inntil 15.000 kr. til studenter på forberedende språkkurs til studier i ikke-engelskspråklige land.
Høyre lyktes dessverre ikke med å få flertall for forslag om støtte til freshman-året og forslag om et generelt gebyrstipend som dekker 75% av skolepengene ved alle studier som er/blir godkjent for støtte i Lånekassen.
Vi oppnådde imidlertid at dette vil bli nærmere utredet, sier Siri Frost Sterri fra Høyre, som konkluderer med at Stortingets vedtak innebærer et skikkelig løft for utenlandsstudenter.
