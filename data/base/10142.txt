
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
VALG
MANIFEST

NORGES KOMMUNISTISKE PARTI

Ny kurs for Norge


FRED og AVSPENNING
ARBEID FOR ALLE
SOSIAL RETTFERD

I denne situasjonen stiller NORGES KOMMUNISTISKE PARTI disse oppgavene i forgrunnen ved Stortingsvalget 1977:


TRYGGING AV FREDEN - FOR AVSPENNING OG NEDRUSTNING

Norge må føre en aktiv politikk for avspenning og nedrustning, dvs. en utenriks- og forsvarspolitikk i pakt med Helsinkikonferansens avtaler. Norge må støtte ethvert initiativ til en internasjonal nedrustningskonferanse i FN's regi.


RETT TIL ARBEID - EN GRUNNLEGGENDE MENNESKERETT

Alle norske borgere sikres rett til arbeid. For å gjøre dette til en realitet må det offentlige ta direkte ansvar for utbygging av arbeidsplasser. Bedriftene fratas retten til på egen hånd og etter egen vurdering å sette folk på gata.


ARBEIDSTID - KORTERE LENGRE FERIE

Den ukentlige arbeidstid reduseres trinnvis, - i første omgang til 37,5 timer.
Ferien forlenges til 5 uker og feriepengene økes til 12 %. Arbeidstakere over 60 år får 6 uker og tilsvarende økning i feriepengene.


NASJONALISERING DEMOKRATISERING AV ARBEIDSLIVET

Demokratisering av arbeidslivet utvikles ved at bedriftenes styrende organer settes sammen av:
1/3 valgt av de ansatte
1/3 utpekt av eierne
1/3 valgt av stat og kommune
Nasjonalisering av, og demokratisk kontroll med banker og forsikringsselskaper og nøkkelbedrifter i treforedling, elektroteknikk, kjemi- og verkstedindustri.


OLJEPENGENE TIL ARBEIDSFOLKS BESTE

Oljeutvinninga må skje i statlig regi og under forsvarlig demokratisk kontroll. INGEN oljeboring nord for 62. breddegrad før sikkerheten er forsvarlig ivaretatt.
Oljeinntektene må komme folket til gode gjennom utbygging av et allsidig arbeids- og næringsliv ih e I elandet, ved styrking av undervisnings- og helsestellet og ved senking av skattene for alminnelige lønnstakere.

Etter NKPs mening er dette valgets hovedsaker.
En politikk etter disse retningslinjer er utdypet i vårt 24 punkts VALGMANIFEST


24

1
RETT TIL ARBEID- KAMP MOT ARBEIDSLØSHET

Arbeidsløsheten kan ikke bekjempes gjennom kombinerte lønnsoppgjør. Trygging av de nåværende og etablering av nye arbeidsplasser kan bare skje ved at staten griper inn med styring av investeringer, ved å overta de store bankene og forsikringsselskapene, - ved nasjonalisering av nøkkelbedrifter og utbygging av arbeidsplasser i offentlig regi.
Permitteringer, oppsigelser og innskrenkninger må godkjennes av det offentlige og fagbevegelsen. Det må nedlegges f o r b u d mot oppsigelser før det er skaffet annet, likeverdig arbeid.
Retten til arbeid må grunnlovfestes.


2
JA, TIL KORTERE ARBEIDSTID

Innen utgangen av kommende stortingsperiode gjennomføres 7 timers arbeidsdag, dvs. 35 timers uke. Arbeidstiden for helkontinuerlig skiftarbeid settes ned til 33,6 timer. Dette må skje uten å skru arbeidstempoet i været. Reformen vil gi de ansatte større muligheter til personlige utvikling og deltaking i samfunnslivet på fritida.


3
ARBEIDSGIVERAVGIFTEN MÅ LEGGES OM

Arbeidsgiveravgiften til folketrygden legges om slik at den utlignes på produksjonsverdien og ikke på utbetalt lønn slik som nå. Dette vil bidra til å bevare arbeidsplasser i vanskeligstilte bedrifter i arbeidskraftkrevende næringer. Særlig i utkant-Norge vil dette bety mye.


4
REELL FORBEDRING AV ARBEIDSMILJØET

Vernetiltakene i bedriftslivet må styrkes. Et menneskelig arbeidstempo og trygge risikofrie miljøer på arbeidsplassene må sikres. Vi krever en rask og effektiv gjennomføring av den nye arbeidsmiljøloven. Dette krever at det bevilges midler som setter det offentlige kontrollapparat i stand til å mestre sine oppgaver. Arbeidsmiljøloven må endres slik at det blir opp til arbeidsgiversiden å bevise at arbeidsplassen ikke er helsefarlig.


5
UTVIDET DEMOKRATI PÅ ARBEIDSPLASSENE

De demokratiske rettigheter på arbeidsplassene må utvides og respekteres. Svartelisting og oppsigelse av arbeidere på politisk eller annet usaklig grunnlag må forbys.
Foreninger / klubber sikres retten til nødvendig møtevirksomhet i arbeidstida. Lovfestet forbud mot at arbeidskjøperne nytter politiet i kampen mot streikende arbeidere.


6
NASJONALISERING AV UTENLANDSKE EIERINTERESSER I NORGE -
NEI TIL IEA

Vi må styrke vår økonomiske sjølråderett ved å nasjonalisere utenlandske eierinteresser i Norge, si opp vår assosieringsavtale med det internasjonale energibyrå (IEA) og legge de viktigste områder av vår utenrikshandel under offentlig kontroll. På lengre sikt må den utstrakte frihandel vi har i dag erstattes av langsiktige handelsavtaler.


7
KAMP MOT PRISSTIGNINGA

NKP går inn for en effektiv prisregulering på alle dagligvarer. Priser og avanser må holdes på et rimelig nivå. Prislovens fullmakter må derfor brukes til å fastsette maksimalgrenser for avanser og priser. Dyrtida skyldes ikke lønnsstigningene, det er de store monopolene som i hovedsak bestemmer prisene. Inflasjonen kan bare bekjempes ved tiltak rettet mot storkapitalens makt.


8
SENK BOUTGIFTENE- STOPP HUSHAIENE

Boutgiftene må senkes kraftig. Byggematerialeindustrien nasjonaliseres for å hindre at dens monopolpriser fordyrer boligene. Husbanken må stå for hele finansieringen av boligen, helt fra starten av byggeperioden slik at dyre, private topplån blir overflødige. 
Husbankrenten må senkes til 3 %. Full fritagelse av moms på boliger. All boligformidling må skje i offentlig eller boligkooperativ regi. Offentlig forkjøpsrett til leiegårder og offentlig overtakelse av tomtegrunn i pressområdene. All omsetning til offentlig takst.


9
STØRRE SKATT PÅ PROFITT- SKATTELETTE FOR LAVERE INNTEKTER

Skattebyrdene må flyttes fra vanlige lønnsinntekter til eierinntekter i næringslivet.
NKP vil skjerpe avskrivningsreglene, innskrenke mulighetene til skattefrie fondsavsetninger og innføre en 10 % ekstraskatt for næringslivet på alt overskudd over 250 000 kroner.
Beskatningen av arbeidsfrie inntekter skjerpes ved større tomtesalg, kursgevinster og andre kapitalinntekter.
Inntekter og trygder på inntil 25 000 kroner i klasse 1 og 35 000 i klasse 2 fritas for kommuneskatt og folketrygdpremie. Skatten lettes for alle arbeidsinntekter under 80 000 kroner.


10
AVSKAFF MOMSEN- STRAFF SKATTESNYTERIET

NKP går inn for å fjerne momsen på mat og husholdningsstrøm, som ledd i en plan for å avvikle hele momssystemet. Luksusforbruk avgiftsbelegges.
Vi krever en effektiv stopp av og skjerpet straffereaksjon for de store skatteunndragelser i næringslivet.


11
DET VIKTIGSTE KVINNEKRAV I DAG - ARBEID TIL ALLE

Kvinne og mann må gis samme reelle mulighet til lønnet arbeid. Det er den viktigste forutsetning for likestilling. Vi krever arbeid for alle og lik lønn forl i k e v e r d i garbeid, uansett kjønn.
Deltidsarbeid er ingen løsning på arbeidsløsheten blant kvinner. Kravet om husmorlønn må avvises fordi det vil låse kvinnene fast til en bestemt livssituasjon. NKP går inn for sjølbestemt abort.


12
RETT TILUTDANNING OG MENINGSFYLT ARBEID FOR ALL UNGDOM

NKP går inn for utbygging av det videregående skoleverket med i første omgang 10 000 nye skoleplasser, med særlig vekt på yrkesopplæring. Alle har rett til meningsfylt arbeid etter endt utdanning. De unge må ikke bli diskriminert når det gjelder lønn og arbeidsbetingelser.
NKP krever rimelige hybler og leiligheter til ungdom under utdanning.

13
150 000 BARNEHAGEPLASSER INNEN 1981

NKP har som utgangspunkt at hvert barn har rett til gratis plass i barnehage. Innen 1981 må vi ha 150 000 barnehageplasser, i dag har vi ca. 40 000. Utgiftene til utbygging og drift av barnehagene må i likhet med utgiftene til skolevesenet, dekkes over offentlige budsjetter.


14
ØKT MINSTE PENSJON-TRYGGHET FOR DE ELDRE

Alders- og uførepensjoner må utgjøre minst 2/3 av gjennomsnittslønnen til en industriarbeider. En trygg alderdom må sikres ved bygging av flere trygdeleiligheter og aldershjem og ved bedre hjemmehjelp- og hjemmesykepleieordninger. Samtidig må det reises sentra i hver kommune, der de eldre får varierte fritidstilbud og høve til personlig utfoldelse.


15
RETTFERD FOR DE FUNKSJONSHEMMEDE-STYRK HELSETJENESTEN

Attføringssektoren må styrkes ved utbygging av attføringssentra og verna arbeidsplasser. Vanlige arbeidsplasser, boliger og andre miljøfaktorer må tilpasses også denne del av befolkningen.
NKP går inn for en sterk utbygging av helsetjenesten. Så vel lege som tannlegetjenesten må være gratis og utgiftene dekkes av folketrygden. Prisene på medisiner må reduseres betraktelig.


16
ØKT STØTTE TIL KULTUR OG IDRETT

Vår nasjonale kulturarv må bevares og utvikles videre. Utøvende kunstnere må gis større trygghet og skikkelige levekår.
Bedriftsidrett og annen masseidrett må styrkes gjennom økte offentlige bevilgninger.


17
RETT FOR MINORITETENETIL UTVIKLING AV SIN KULTURELLE EGENART

De etniske minoriteter i landet må sikres reell og juridisk rett til å verne og utvikle sin kultur og sitt språk. Først og fremst må de sikres undervisning i og på sitt eget språk og i sin egen historie og kultur.
Samefolkets eksistens sikres ved statlig støtte til utvikling, styrking og vern om deres næringsgrunnlag. Alle slike tiltak bør ledes av organer hvor samenes organisasjoner har avgjørende innflytelse.


18
STANS KAPPRUSTNINGA- AVRUSTNINGSKONFERANSE I FN-REGI

NKP går inn for stans i kapprustninga. Norge må støtte initiativet til en verdensomfattende avrustningskonferanse i FN-regi.
NKP går inn for et nøytralt Norge; Norden som atomfri sone, og oppløsning av alle militærblokker. For å verge landets selvstendighet, sikkerhet og fred, går NKP inn for et demokratisk, nasjonalt forsvar - tilpasset landets eget behov.


19
STOPP UTHULINGENAV NORSK BASEPOLITIKK

NKP bekjemper alle forsøk på å skape ny, kald krig. Reaksjonære kretsers strev med å så mistillit og fiendskap overfor de sosialistiske land må avvises og avsløres.
Vi kritiserer den uthulingen av norsk basepolitikk som nå finner sted.
Det gjelder bruk av norske flyplasser for spionasjeoppdrag, bygging av navigasjonsbaser for USA's atomubåter, planene for midlertidig stasjonering av NATO-soldater på norsk jord, og deltakelse i et flybåret NATO-radarspionasjesystem retter mot de sosialistiske land.


20
U-HJELP TIL FRIGJØRING OG UTVIKLING

Norsk uhjelp må i første rekke gis som støtte til frigjøringsbevegelser og land med progressive sosiale systemer. Særlig må støtten økes til folkene i Vietnam, Laos og Kambodsja, til Angola og de afrikanske frigjøringsbevegelser, til folket i Chile og folkene i andre latinamerikanske land som ennå lever under fascistisk åk.


21
UTSETT OLJEBORING NORD FOR 62. BREDDEGRAD

NKP går mot oljeboring nord for 62. breddegrad før det er skapt et effektivt vern mot forurensning av havet, og inntil det blir satt ut i livet konkrete tiltak som sikrer det eksisterende nord-norske næringsliv. Dagens oljeinntekter må derfor bl.a. brukes til dette formål.


22
STOPP ROVDRIFTEN PÅ RESSURSER OG MILJØ

NKP går imot all rovdrift på miljø og ressurser. Kraftutbyggingen må ta omsyn til vern om natur og lokalmiljø. Miljøverninteressene må koples inn allerede fra planleggingsstadiet. Hardangervidda, med Dagali og Veig må vernes. Bygging av kjernekraftverk er ikke aktuell politikk i Norge.
Industrier med høy foredlingsgrad må prioriteres. Slik industri krever mindre energi og gir flere arbeidsplasser.
This document was truncated here because it was created in the Evaluation Mode.
Evaluation Only. Created with Aspose.Words. Copyright 2003-2024 Aspose Pty Ltd.
