
Pressemelding, Høyres Stortingsgruppe, 3. september 1997
fra Anders C. Sjaastad
Carl I. Hagens egne røverhistorier
I går gikk Carl I. Hagen ut mot Høyres kriminalpolitiske utspill. Han sa at Høyre var de som ga minst til lensmenn og politi, bare litt mer enn Arbeiderpartiet og at Høyres forslag var blåkopi av Frp forslag. Videre beskyldte han Høyre for ikke å støtte tidligere forslag fra Frp om minstestraffer og kvantumsrabatt.
Nå er det Carl I. Hagen som presenterer røverhistoriene, sier justispolitisk talsmann før Høyre Anders C. Sjaastad. For det første sørget Høyre for betydelige påplusninger til politiet både i år og alle de tidligere år i perioden. At Høyre gikk inn for 50 mill. ekstra til politiet utover Regjeringens forslag i år skyldtes at Stortinget fikk feilinformasjon om behovene under budsjettbehandlingen, fortsetter Sjaastad.
Det stemmer heller ikke at vi stemte imot forslaget om minstestraffer, det stemte vi for understreker Sjaastad, og fortsetter: «De fleste av Frp sine forslag til «nyheter» i kriminalpolitikken er metoder som stammer fra andre land, ofte fra de konservative partiene.» Det er internasjonal ideutveksling som driver politikken fremover ikke Frps tankevirksomhet. Høyre vil også i kommende periode være en garantist for økte ressurser til politiet, og nytenkning i kriminalitetsbekjempelse.
