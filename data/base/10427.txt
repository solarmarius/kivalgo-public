Høyres 
prinsipprogram
Vedtatt av Høyres landsmøte 20192
HØYRES PRINSIPPROGRAM 20193
ProgramrådPrinsipprogram­
komiteen
SekretariatFrank Bakke Jensen, Finnmark
Regina Alexandrova, Troms
Elin Agdestein, Nord-Trøndelag
Dag Olav Tennfjord, Møre og Romsdal
Vidar Grønnevik, Sogn og Fjordane
Hannah Atic, Hordaland
Lasse Lehre, Oppland
Nina Roland, Aust-Agder
Veslemøy Wåle, Telemark
Kårstein Eidem Løvaas, Vestfold
Kristin Ørmen Johnsen, Buskerud
Gretha Thuen, ØstfoldJan Tore Sanner, leder
Tone W. Trøen, Akershus
Mudassar Kapur, Oslo
Benedichte L. Hellestøl, Vest-Agder
Daniel Bjarmann Simonsen, Nordland
Margret Hagerup, Rogaland
Ingrid Skjøtskift, Trøndelag
Svein Flåtten, Senior Høyre (Vestfold)
Sandra Bruflot, UHL (Buskerud)
Tom Erlend Skaug
Thordis Widvey Haugen
Alexander Z. Ibsen4Vi har arvet et samfunn preget av tillit, åpenhet og 
små forskjeller, et samfunn med høy verdiskaping 
og med velutbygde velferdsordninger. Det er vår 
plikt å ivareta og videreutvikle dette samfunnet 
for fremtidige generasjoner. Vi vil forandre for 
å bevare. Med det mener vi at vi må beskytte 
og bevare grunnleggende verdier knyttet til 
menneskeverdet, demokratiet og rettsstaten. 
Vi må gjøre nødvendige endringer i dag av 
hensyn til klima og miljø, økonomisk og sosial 
bærekraft og fremtidige generasjoners velferd.
Høyre legger vekt på kontinuitet mellom fortid 
og fremtid. Vår generasjon er bindeleddet 
mellom tidligere og kommende generasjoner. 
Forvalteransvaret forplikter vår egen generasjon 
til å sørge for at våre etterkommere får minst 
like gode muligheter som vi selv har.
En forutsigbar rettsstat, der menneskers 
grunnleggende rettigheter beskyttes, og 
der loven og samfunnets institusjoner ikke 
undergraves eller utfordres av rene makthensyn 
eller av økonomiske hensyn, er en uunnværlig 
forutsetning for et fritt og godt samfunn. Høyres 
prinsipperKAPITTEL 1HØYRES PRINSIPPROGRAM 20195Konservativt verdigrunnlag 
Privat eiendomsrett og en sosial markeds-
økonomi er grunnleggende forutsetninger for 
et demokrati som skaper velferd, mangfold og 
muligheter for alle. Norge må være en stabil og 
konstruktiv internasjonal samarbeidspartner 
overfor allierte og handelspartnere.
Høyres politikk bygger på en kristen og 
humanistisk kulturarv. Alle mennesker er født 
forskjellige, men med samme ukrenkelige 
egenverdi. Mennesket er politikkens hovedmål. 
Høyre mener at et godt samfunn bygges på tillit 
til og respekt for enkeltmennesket. Samfunnet 
er til for å styrke enkeltmennesket. Hver enkelt 
skal ha størst mulig frihet til og ansvar for å 
forme sitt eget liv og sin egen fremtid, basert 
på respekt for andre og for fellesskapet.
Samfunnet er mer enn staten. Det består av små 
og store fellesskap, fra familie og lokalsamfunn 
til nasjonale og internasjonale fellesskap. Høyre 
mener at samfunnet bør skapes og utvikles 
nedenfra, basert på frihet, ansvar og muligheter 
for enkeltmenneskene, familiene, bedriftene, 
frivillige organisasjoner og lokalmiljøet. Et 
bærekraftig samfunn med sterke fellesskap 
krever gradvise, men kontinuerlige forandringer 
nettopp for å håndtere en verden i endring. 
Høyres grunnsyn er at samfunnet bør utvikles 
gradvis, for å bevare grunnleggende verdier. Høyres politikk bygger på en kristen og humanistisk 
kulturarv. Alle mennesker er født forskjellige, men 
med samme ukrenkelige egenverdi. Mennesket 
er politikkens hovedmål. Høyre mener at et 
godt samfunn bygges på tillit til og respekt for 
enkeltmennesket. Samfunnet er til for å styrke 
enkeltmennesket. Hver enkelt skal ha størst mulig 
frihet til og ansvar for å forme sitt eget liv og sin 
egen fremtid, basert på respekt for andre og for 
fellesskapet. Samfunnet er mer enn staten. Det 
består av små og store fellesskap, fra familie og 
lokalsamfunn til nasjonale og internasjonale 
fellesskap. Høyre mener at samfunnet bør skapes 
og utvikles nedenfra, basert på frihet, ansvar og 
muligheter for enkeltmenneskene, familiene, 
bedriftene, frivillige organisasjoner og lokalmiljøet. 
Et bærekraftig samfunn med sterke fellesskap 
krever gradvise, men kontinuerlige forandringer 
nettopp for å håndtere en verden i endring. 
Høyres grunnsyn er at samfunnet bør utvikles 
gradvis, for å bevare grunnleggende verdier. 
Tradisjoner                                                                             
Det norske samfunnet er blitt bygget gjennom 
generasjoner.  Norge er mer enn en geografisk 
plassering; vi deler verdier og normer. 
Gjennom tradisjon er disse blitt foredlet og 
overlevert oss fra dem som var her før oss. 
Tradisjon gir tilhørighet, bringer folk nærmere 
hverandre, og hindrer fragmentering.6Grenser for politikk
Samfunnet består av individer, sivilsamfunnet, 
markedet og staten. Balansen mellom disse 
delene krever grenser for politikk. Høyre ønsker en 
sterk, men begrenset stat som sikrer innbyggerne 
grunnleggende trygghet, velferd og like muligheter. 
Samtidig må staten begrenses for å gi rom 
for private initiativer og løsninger gjennom 
markedet og sivilsamfunnet. Enkeltindivider 
skal få bestemme mest mulig over sin egen 
hverdag. Det betyr frihet under ansvar.
Mennesket er et sosialt vesen, og kan bare 
realisere sine muligheter i samspill med andre. 
Rettigheter gir bare mening når de følges av plikten 
til å respektere andre menneskers rettigheter. 
Frihet og ansvar er to sider av samme sak. 
Høyres politikk bygger på prinsippet om frihet under 
ansvar. Frihet inspirerer mennesker til å strekke 
seg lenger, og utløser skaperkraft i samfunnet. Det 
er derfor viktig at samfunnet ikke unødig regulerer 
og begrenser enkeltmenneskets frihet. Samtidig 
har den personlige friheten sin grense der den 
kommer i konflikt med andre menneskers frihet. 
Vi har alle et personlig og et sosialt ansvar. Det 
sosiale ansvaret omfatter familie, venner, kolleger, 
lokalsamfunn og alle som trenger hjelp og støtte i 
hverdagen. Høyre tror at mennesker som vises tillit og 
gis frihet, utvikler større evne til å ta ansvar. Frihet er 
derfor en forutsetning for et sterkt personlig og sosialt 
ansvar, og for et varmt og inkluderende samfunn. 
Ytringsfrihet
Høyre vil fremme en samfunnsdebatt som ikke 
undergraver det frie ord. Dette forsvaret for 
ytringsfriheten må beskyttes og opprettholdes, 
samtidig som vi legger vekt på å fremme en 
samfunnsdebatt som ikke undergraver det frie ord.Mangfold og toleranse
Høyre mener at mangfold og toleranse er viktige 
verdier for det norske samfunnet. Mangfoldet bidrar 
til å utfordre og utvikle oss. Toleranse innebærer 
grunnleggende respekt for forskjeller relatert 
til kjønn, alder, nasjonalitet, etnisitet, religion, 
livssyn, funksjonsevne, seksuell orientering, 
kjønnsuttrykk og kjønnsidentitet. I det norske 
samfunnet har vi en høy grad av tillit til hverandre. 
Gjensidig respekt og toleranse er avgjørende 
for å ivareta denne tilliten også i fremtiden.
Mangfold står ikke i motsetning til fellesskap. Et 
mangfoldig samfunn må bygge på noen felles verdier, 
normer og tradisjoner. Respekten for annerledeshet 
må opprettholdes og beskyttes. Høyre skal sikre 
hver og en av oss retten til å være annerledes.
Likestilling
Likestilling er et verdifullt kjennetegn ved det norske 
samfunnet, som må bevares og fremmes. For Høyre 
handler likestilling om likeverd og like muligheter 
for alle. Det er ikke et mål at alle skal velge likt, 
men at alle har like muligheter til deltagelse og 
utvikling i samfunnet. Høyres langsiktige mål er at 
familiene selv skal få fordele foreldrepermisjonen.
Valgfrihet
Valgfrihet er nødvendig for å realisere 
enkeltmenneskets rett til å ta ansvar og forme sitt 
eget liv. Det har en egenverdi at mennesker kan fatte 
egne valg uavhengig av sin livssituasjon og bakgrunn. 
Det er derfor et mål at mennesker i størst mulig grad 
skal kunne bestemme over eget liv. Valgfrihet har 
en verdi i seg selv, og er i tillegg viktig for å sikre et 
tjenestetilbud som er tilpasset ulike behov. Det må 
derfor legges til rette for et mangfold av tjenester i 
offentlig og privat sektor.  HØYRES PRINSIPPROGRAM 20197Rettsstat
Rettsstaten skal ivareta enkeltmenneskets og 
mindretallets rettigheter og sikre grunnleggende 
friheter og menneskerettigheter som religionsfrihet, 
ytringsfrihet, privatliv, privat eiendomsrett og 
likhet for loven. Rettsstaten skal og må sette 
grenser også for flertallets politiske makt. 
Mindretallsvern og respekt for mindretallets 
rettigheter er avgjørende i et liberalt demokrati. 
Dette er viktig for å bevare tilliten som eksisterer 
mellom mennesker i et demokratisk samfunn.
Myndighetsalderen bør korrespondere 
med stemmerettsalderen. Det bør være én 
myndighetsalder, på 18 år, og få statlige 
aldersgrenser ut over dette. Høyre ønsker et 
samfunn bygget på en sterk rettsstat, prinsippet 
om at man er uskyldig inntil det motsatte er 
bevist, og rettssikkerhet for innbyggerne. En 
viktig oppgave for en liberal rettsstat er å beskytte 
enkeltmennesker og minoriteter mot overgrep og 
vilkårlig behandling. Høyre ønsker at hatkriminalitet 
skal være skjerpende ved straffeutmåling.
Eiendomsrett
Retten til eiendom er grunnleggende for et godt 
samfunn. Den gir trygghet for den enkelte, 
og fremmer ansvar og skaperkraft. Inngrep i 
eiendomsretten, for eksempel gjennom skattlegging, 
ekspropriasjon eller regulering, krever derfor en 
særlig begrunnelse. Selveierdemokratiet er en 
styrke for det norske samfunnet, og en viktig del 
av dette er at alle skal kunne eie sin egen bolig, og 
at flere skal kunne bli medeier i egen bedrift.
Sosial markedsøkonomi
Økonomien og markedene skapes av sivilsamfunnet, 
de ulike fellesskapene, bedriftene og den enkelte. 
Markedene bør være så frie og åpne som mulig, 
med lavest mulig grad av offentlige inngrep. Staten har en plikt til å forvalte fellesskapets ressurser så 
effektivt som mulig. Høyre er et markedsvennlig 
parti, og ønsker en sosial markedsøkonomi som 
det styrende prinsipp for organiseringen av norsk 
økonomi. Markedsøkonomien fordeler økonomisk 
makt på flere hender og sikrer deltagelse av mange.
Maktspredning
Det norske demokratiet er bygget på 
maktfordelingsprinsippet. En person eller 
institusjon skal ikke kunne tilta seg for stor makt. 
Høyre ser på maktspredning som en viktig verdi 
for hele samfunnet og hele landet. Økonomiske 
og politiske maktkonsentrasjoner må unngås 
gjennom å spre makt og sikre velfungerende 
konkurranse. Makt og ansvar bør plasseres så 
nær den enkelte, familien og lokalsamfunnet som 
mulig. Høyre vil føre en konkurransepolitikk som 
forhindrer monopoler og maktkonsentrasjon.
Personvern
Hvert enkelt menneske har krav på beskyttelse 
av sitt privatliv, både overfor private interesser og 
offentlige myndigheter. Teknologi utvider kraftig 
mulighetene for samling og bruk av informasjon om 
enkeltpersoner. Høyre vil sikre et sterkt personvern 
med klare og strenge grenser for registrering, bruk 
og utlevering av personopplysninger. Overvåking må 
kun tas i bruk dersom det er strengt nødvendig av 
hensyn til vitale samfunnsinteresser. Alle mennesker 
eier sine personopplysninger. Retten til privatliv og 
personvern må sikres i alle deler av samfunnet.
Statsform 
Det konstitusjonelle monarkiet har vist seg som 
en samlende og levedyktig statsform. Høyre 
ønsker derfor å opprettholde monarkiet. 8I et liberalt demokrati som det norske vil det være 
et mangfold av meninger og verdier. Samtidig er det 
noen felles verdier, slik de har utviklet seg gjennom 
norsk historie, som utgjør en grunnmur for vårt 
samfunn. Det må hegnes om verdier som tillit, 
åpenhet, frivillig engasjement, private initiativer, 
likestilling, og små forskjeller mellom folk. Andre 
viktige kvaliteter ved det norske samfunnet er et 
levende folkestyre med nærhet til beslutningstagere 
og at avstanden mellom makt og folk ikke blir for 
stor, verken i det offentlige eller på arbeidsplassen.  Sosial 
bærekraftKAPITTEL 2
HØYRES PRINSIPPROGRAM 20199Frihet og fellesskap, tillit og samhold
Høyres politikk springer ut fra et liberalkonservativt 
grunnsyn, der enkeltmennesker skal ha frihet til 
å tro, mene og leve i tråd med egen overbevisning. 
Staten må legge til rette for denne friheten og ikke 
regulere private forhold mer enn nødvendig. Det 
kulturelle og religiøse mangfoldet i samfunnet 
er en naturlig følge av disse frihetsverdiene. 
Sosial og økonomisk bærekraft kan ikke opprettholdes 
av bare privat ansvar, men krever også felles 
velferdsordninger, som igjen avhenger av tillit og 
samhold.  Hvis forskjeller i levekår øker, og flere 
faller utenfor, samtidig som noen få får det bedre, 
trues den sosiale bærekraften i samfunnet. Vi må 
ta vare på et samfunn hvor forskjellene mellom 
folk ikke blir for store, og hvor alle har mulighet til 
å delta.  Høyre mener at tillit til og oppslutning om 
samfunnets normer og velferdsordninger krever 
fellesskap og møteplasser. Segregering langs for 
eksempel økonomiske, geografiske, kulturelle eller 
religiøse skillelinjer utfordrer dette, og må motvirkes.
Muligheter for alle
Et samfunn bygget på likeverd og god sosial mobilitet 
sikres gjennom arbeid, god folkehelse og gode tilbud 
som barnehage og utdannelse. Offentlige institusjoner 
og tjenester skal fremme likeverdige muligheter 
for alle. Vi har et særskilt ansvar for å inkludere 
og ta vare på sårbare grupper i samfunnet. Det er 
politikkens oppgave å motvirke at fattigdom går i arv.Likestillingspolitikk skal ikke fremme resultatlikhet, 
men sikre at alle har samme muligheter, 
rettigheter og plikter. Det er statens oppgave å 
sikre alle like muligheter, samtidig som ulikhet 
og den enkeltes livsvalg må respekteres.
Utenforskap kommer ofte av mangel på utdannelse og 
arbeid eller som følge av fattigdom og ekskludering. 
Alle skal kunne ta høyere utdannelse uavhengig 
av bakgrunn, økonomi og bosted. En aktiv 
inkluderingspolitikk innebærer at de som faller 
utenfor, får en ny sjanse. Staten må aktivt fremme 
toleranse og bekjempe diskriminering og rasisme. 
Sivilsamfunn
Det selvstendige og selvhjulpne menneske er best 
i stand til å ta ansvar for seg selv og andre. Høyre 
mener at alle mennesker har et selvstendig ansvar 
for sitt eget liv. Det skal være en høy terskel for 
at det offentlige skal ta fra enkeltindivider dette 
ansvaret. Den sosiale bærekraften styrkes av et 
aktivt samfunnsengasjement fra den enkelte. 
Dersom det offentlige overtar oppgaver 
som naturlig hører inn under den enkeltes 
personlige ansvar, kan det redusere menneskets 
ansvarsfølelse og selvrespekt, og føre til 
mindre personlig initiativ og trygghet. 
Mennesket har en naturlig tilhørighet og forankring 
i sitt opphav, sin familie, i vår kulturelle fellesarv 
10og i nedarvede kunnskaper. Individet har rett til å 
verne om seg selv og denne forankringen. Høyre 
mener at familien utgjør samfunnets viktigste 
fellesskap, uavhengig av om familiemønstre 
og samlivsformer er i stadig endring. 
Mangfoldige velferdstjenester
Velferdssamfunnet er mer enn staten. Velferden 
skapes i et samspill mellom privat, frivillig og 
offentlig sektor. De norske velferdstjenestene er i 
stor grad basert på skattefinansierte universelle 
ordninger, men også målrettede ordninger for 
dem som trenger det mest. Velferdsordninger 
må utvikles i takt med endringene i samfunnet 
for å kunne være rettferdige og bærekraftige. 
Høyre ønsker mangfold innen velferdstjenestene. 
Mangfold bidrar til innovasjon, og gir den enkelte 
mulighet til å velge mellom tilbud og tjenester som 
er tilpasset deres behov. Det må derfor legges til rette 
for private og ideelle aktører i tillegg til tilbudene fra 
det offentlige, og sikres fritt brukervalg innen viktige 
velferdstjenester. Det er et politisk ansvar å legge til 
rette for innovasjon og sosialt entreprenørskap. 
Likeverd og inkludering
Alle som bor i Norge, skal ha like muligheter 
til å bidra og delta i fellesskapet, uavhengig av 
kjønn, etnisk bakgrunn, seksuell orientering og 
funksjonsevne. Likestillingspolitikk skal ikke 
fremme resultatlikhet, men sikre at alle har samme 
muligheter, rettigheter og plikter. Det er statens 
oppgave å sikre reelle like muligheter, men samtidig 
må ulikhet og den enkeltes livsvalg respekteres. 
Statlige tiltak som gir fordeler eller favoriserer 
enkelte grupper, bør også begrenses. Fordeler for 
noen blir ulemper for noen andre. Høyre mener 
derfor at kvotering og statlige tiltak som gir fordeler 
eller favoriserer enkelte grupper, bør begrenses.Fri forskning og immateriell eiendomsrett
Forskningen skal være fri og politisk uavhengig. 
Politikken må begrense seg til fordeling av 
ressurser og definering av etiske grenser for 
forskning og bruk av forskningsresultater. 
Det er viktig å opprettholde forsknings- og 
kulturinstitusjonenes frihet, og bidra til alternative 
finansieringsmuligheter ut over offentlige budsjetter. 
Eiendomsretten er et uttrykk for personlig 
uavhengighet og begrensning av statens makt. 
Eiendom er også en forutsetning for ethvert 
marked. Det gjelder også immateriell eiendom. 
Migrasjon og integrering
Norge har plikt til å hjelpe mennesker i nød 
og gi beskyttelse mot forfølgelse. Høyre vil føre 
en streng, rettferdig og forutsigbar flyktning- 
og asylpolitikk, Det legger et godt grunnlag 
for å lykkes med integreringspolitikken. 
De som kommer hit, skal få et godt utgangspunkt 
for å etablere et nytt liv i Norge. Språkopplæring, 
kvalifisering, kjennskap til det norske samfunnet 
og respekt for våre verdier er avgjørende 
forutsetninger for god integrering. 
Mennesker med lovlig opphold skal møte 
forventninger om å bidra og delta i det norske 
samfunnslivet. En god integreringspolitikk betyr også 
å ta alvorlig utfordringene til minoritetsungdom og 
andre som står i spenningsfeltet mellom to kulturer. 
Alle som lever og bor i Norge, skal ha rett 
til å bestemme over eget liv, og ingen skal 
utsettes for negativ sosial kontroll.
Internasjonalt samarbeid er nøkkelen til å motvirke 
at mennesker må flykte. Det er også sentralt for å 
få og beholde kontroll over yttergrensene i Europa HØYRES PRINSIPPROGRAM 201911
12og stabilisere Europas urolige nærområder. Norge 
skal bidra aktivt i internasjonale prosesser for å 
fremme tiltak som støtter opp om kontrollert og 
regulert migrasjon, og begrense irregulære ankomster 
av migranter som ikke har beskyttelsesbehov 
eller annet grunnlag for lovlig opphold.
Hvert enkelt land har rett til å regulere sin 
innvandring og ha kontroll over hvilke krav som 
bør stilles for å få komme til landet. For å bevare 
asylinstituttet og for å bevare evnen og viljen 
til å ta imot mennesker med beskyttelsesbehov 
i vårt samfunn må vi  vurdere hvem som har 
behov for vår beskyttelse. De som ikke har 
behov for beskyttelse, må returneres. 
Urfolk og nasjonale minoriteter
Samer og nasjonale minoriteter i Norge skal få 
utvikle sitt eget språk, sin kultur og sitt samfunnsliv. 
Samene har status som urfolk i Norge. Som nasjonale 
minoriteter regnes jøder, kvener/norskfinner, 
skogfinner, romanifolk/tatere og romfolk.  Samenes 
og de nasjonale minoritetenes språk og kultur 
bidrar til et positivt mangfold, som skal ha mulighet 
til å eksistere og utvikle seg i storsamfunnet.
Bioteknologi
Høyre legger til grunn at alle mennesker har en 
iboende og ukrenkelig egenverdi. Av dette følger det 
at alle mennesker har samme verdi, uavhengig av 
egenskaper, evner og funksjonsnivå. Menneskeliv 
kan derfor ikke graderes eller rangeres. Det følger 
også av dette at ingen mennesker skal brukes som 
middel for andre mennesker. Den enkelte skal ha 
stor frihet i private spørsmål. Høyre legger til grunn 
at det er legitimt å regulere forhold som også berører 
andre menneskers rettigheter og andre viktige 
samfunnshensyn, som vern av barns rettigheter og 
hensynet til fremtidige generasjoners livsbetingelser. Høyre ser positivt på at genterapi og genredigering 
kan gi bedre medisinsk behandling av en rekke 
sykdommer og tilstander. Høyre vil ikke tillate 
genterapi og genredigering som ikke har et medisinsk 
formål, men kun tar sikte på å forbedre menneskelige 
evner og egenskaper. Genterapi i kjønnsceller, embryo 
eller befruktede egg som innebærer varige endringer 
i arvelige anlegg, utgjør et betydelig etisk dilemma, 
på grunn av potensiell risiko for uoverskuelige og 
uheldige konsekvenser for fremtidige generasjoner. 
Høyre ser positivt på de teknologiske fremskrittene 
som gjør det mulig for ufrivillig barnløse å få 
barn. Enkeltmennesker bør ha stor frihet til selv å 
forme sitt familieliv og ta valg for seg selv og sine. 
Reguleringen på dette området må imidlertid også ta 
utgangspunkt i barnets rettigheter og behov for vern. 
Høyre mener at tilbudet om assistert befruktning må 
utvides til enslige dersom vilkårene for å gi barnet 
trygge og gode oppvekstforhold er oppfylt i det enkelte 
tilfelle. Eggdonasjon kan gi kvinner og par med 
fertilitetsproblemer mulighet til å få egne biologiske 
barn. Eggdonasjon må, som ved sæddonasjon, 
bare tillates med kjent donor. Foreldre til barn 
som er unnfanget etter egg- eller sæddonasjon, 
plikter å fortelle barnet om det så snart det er 
tilrådelig. Vilkårene for eggdonasjon må reguleres. 
Fosterdiagnostikk kan gi viktig informasjon om 
fosterets helsetilstand eller genetiske egenskaper. 
Dette må skilles fra undersøkelser som er ledd i 
svangerskapsomsorgen, for eksempel rutinemessig 
ultralydundersøkelse. Høyre mener at det fortsatt skal 
være tilbud om rutinemessige undersøkelser som 
ledd i svangerskapsomsorgen, der hensikten er å følge 
barnets utvikling. Det offentlige skal ikke tilrettelegge 
for rutinemessig screening av egenskaper, tilstander 
eller sykdom hos et foster hvis det ikke foreligger 
en særskilt risiko som tilsier at det bør gjøres. HØYRES PRINSIPPROGRAM 201913Menneskeverd
Mennesker er født forskjellige, og alle har 
samme verdi. Likeverd innebærer å sikre 
like muligheter til personlig utvikling, 
deltagelse og livsutfoldelse for alle. 
Respekten for menneskeverdet gjør at Høyre mener 
alle har rett til en verdig død, men sier nei til aktiv 
dødshjelp. Alle skal oppleve trygghet og få en verdig 
avslutning på livet, med god, lindrende pleie.
Spørsmål om svangerskapsavbrudd berører både 
prinsippet om selvbestemmelse og retten til liv. 
Dagens lovgivning sikrer en hensiktsmessig 
balanse mellom disse hensynene. 
Fellesskapet kan aldri frarøve enkeltmennesket 
dets grunnleggende rettigheter. Alle mennesker 
har rett til å be om hjelp når de trenger det, 
også når det skjer i form av tigging.
Retten til et fritt liv innebærer også at ingen har 
rett til å eie et annet menneske. Høyre er imot 
alle former for slaveri og menneskehandel, og 
er forkjemper for menneskets rett til å eie sin 
egen kropp. Det innebærer en grunnleggende 
rett til å ta valg om egen kropp, kjønnsidentitet, 
seksualitet og reproduktive helse.
Høyre ønsker et offentlig sikkerhetsnett og et 
system hvor samfunnet hjelper mennesker 
som faller utenfor. Derfor bør ruspolitikken 
styres etter prinsippet om skadereduksjon, 
opplysning og hjelp – ikke straff.
14Økonomisk bærekraft er avgjørende for å 
sikre velferdsordninger som gir hver enkelt 
frihet, muligheter og trygghet. Hver generasjon 
har ansvar for å sikre at den neste får et 
minst like godt utgangspunkt som vi har 
fått. Politikken må derfor innrettes slik at vi 
ivaretar bærekraften i velferdssamfunnet.
Høy arbeidsdeltagelse er en forutsetning for 
velferden. Det innebærer at det må stilles krav 
om arbeidsdeltagelse til alle som kan bidra. 
Velferdsordninger må i større grad stimulere til 
arbeid, og må løpende være gjenstand for vurderinger 
med det som utgangspunkt. Offentlig regulering må 
legge til grunn at ingen skal kunne velge å motta 
offentlige ytelser dersom de kan delta og bidra i 
arbeidslivet, ei heller av religiøse eller kulturelle 
årsaker. Det bør derfor stilles krav til aktivitet 
for å motta offentlige ytelser når det er mulig.
Av hensyn til fremtidige generasjoner og bærekraften 
i velferdssamfunnet vil det være begrenset rom for 
nye kostbare velferdsordninger. Målrettede ordninger 
for dem som trenger det mest, må derfor prioriteres 
fremfor nye generelle ordninger. Samtidig skal vi ha 
et skattesystem som gjør det attraktivt å jobbe mer.Økonomisk 
bærekraftKAPITTEL 3HØYRES PRINSIPPROGRAM 201915Skape lønnsomme jobber
Økonomisk stabilitet og vekst er avgjørende 
for å sikre trygghet for den enkelte og for 
velferdssamfunnets bærekraft over tid. Det er 
vår felles arbeidsinnsats som er bærebjelken 
i en stabil økonomisk vekst. Høyre er for et 
reelt trepartssamarbeid og et godt organisert 
arbeidsliv. Samtidig anerkjenner Høyre at 
arbeidstagere velger å være uorganiserte. 
Lønnsomme bedrifter er en forutsetning for trygge 
arbeidsplasser. Det må legges til rette for at flere 
kan være medeier i sin egen arbeidsplass. Gode 
vilkår for gründere og selvstendig næringsdrivende 
vil også bidra til etablering av flere trygge 
arbeidsplasser i hele landet. Arbeidsplassene i 
offentlig sektor er avhengige av lønnsomme, 
private bedrifter som genererer skatteinntekter. 
Samtidig er en velfungerende offentlig sektor 
også viktig for private arbeidsplasser.
Norge har rike naturressurser på land og i havet, 
som har vært forvaltet på en god måte. Det har 
skapt grunnlag for verdiskaping, arbeidsplasser 
og bosetting i hele landet gjennom generasjoner. 
Norsk fornybar energi vil også fremover være viktig 
for verdiskaping, arbeidsplasser og bosetting. 
Arbeidsplasser er en viktig forutsetning for 
bosetting. Næringspolitikken er derfor en bærebjelke 
i distriktspolitikken. Omstilling, innovasjon og gründerskap vil stå sentralt for å skape stadig nye, 
lønnsomme arbeidsplasser. Norske bedrifter har 
behov for gode og forutsigbare rammebetingelser. 
Eiere og bedrifter bør ha minst mulig særnorske 
byrder når de skal konkurrere med utenlandskeiede 
bedrifter. Skatt på norsk privat eierskap og 
dermed på norske arbeidsplasser skal reduseres. 
Formuesskatten bør på sikt fjernes helt.
Det må tilstrebes bredere skattegrunnlag og 
lavere satser i utviklingen av skattesystemet. 
Fremtidens skattesystem må også tilpasses endrede 
virksomhetsformer. Skattesystemet bør innrettes 
slik at det fremmer klima- og miljøvennlig adferd 
og stimulerer til arbeid og investeringer i norske 
arbeidsplasser. Staten skal ikke engasjere seg i 
kommersielle interesser og produksjon av varer og 
tjenester der det er mulig å etablere et fungerende 
marked uten statlig medvirkning. Unntak fra 
dette må ha en særskilt begrunnelse. Det statlige 
eierskapet i næringslivet er stort i Norge, og 
til dels historisk betinget. Høyre ønsker større 
maktspredning, og vil legge til rette for et størst 
mulig privat eierskap. Det gjelder særlig selskaper 
hvor staten kun har forretningsmessige mål for sitt 
eierskap, og hvor det ikke foreligger markedssvikt. 
Høyre ønsker også å gjøre norsk næringsliv 
mest mulig uavhengig av direkte subsidier 
fra det offentlige. Staten skal drive en 
offensiv politikk for økt verdiskaping, og 
16det aller viktigste er å legge et godt grunnlag 
gjennom skole, utdannelse og forskning, 
moderate skatter, stabile rammebetingelser 
og utbygging av nødvendig infrastruktur. 
Redusere utenforskapet
Et godt og velorganisert arbeidsliv er ikke bare 
produktivt, men også inkluderende. Den største 
sløsingen med ressurser er at mennesker blir 
stående utenfor arbeidslivet. Et godt arbeidsliv 
muliggjør deltagelse uavhengig av psykiske 
eller fysiske utfordringer.  Offentlige og 
private arbeidsplasser og sivilsamfunnet må 
ta ansvar for at flest mulig får en ny sjanse i 
arbeidslivet. Det skal alltid lønne seg å jobbe.
Digitalisering og automatisering
Bruk av digitale løsninger og innovativ teknologi 
forenkler folks hverdag, videreutvikler velferden, 
skaper nye jobber, og kan bidra til å sikre et 
bærekraftig samfunn. Det må legges til rette for 
at markedet kan få frem de beste løsningene. 
Delingsøkonomien har utviklet nye markeder 
med lavere terskler for etablering enn mange 
eksisterende tjenestetilbud. På en positiv måte 
bidrar den til å gjøre det enklere å dele ressurser. 
Lovverket må tilpasses denne utviklingen.
Digitalisering og automatisering gir oss store 
gevinster gjennom bedre og mer brukerrettede 
tjenester og økt produktivitet. For et høykostland 
som Norge er dette viktig. Samtidig må de negative 
konsekvensene for enkeltmennesker håndteres 
slik at ulempene ikke overskygger fordelene. 
Digitaliseringen utfordrer det tradisjonelle 
arbeidslivet. Det betyr at vi må tilpasse 
arbeidslivets rammer til denne utviklingen. 
Offentlige tjenester bør også i større grad se på muligheter til å bedre brukernes hverdag ved 
å bruke digitale og teknologiske løsninger for 
et mer effektivt og inkluderende samfunn.
Automatisering kan føre til at flere mister jobben. For 
andre vil arbeidsoppgavene endres. Automatisering 
vil også føre til at mange nye jobber oppstår, i 
tillegg til en stor vekst i tradisjonelle yrkesgrupper 
rettet mot digitalisering. Vi må unngå at noen «går 
ut på dato» på grunn av manglende kunnskap 
eller kompetanse. Derfor har arbeidsgiversiden, 
arbeidstagerne og det offentlige i fellesskap et ansvar 
for å løfte kompetansen hos arbeidstagerne.
Vår digitale sikkerhet
Teknologisk utvikling medfører utfordringer knyttet 
til sikkerhet og personvern. Høyre legger til grunn 
at etikk og verdier skal sette rammene for bruk av 
teknologi. Samtidig må også etiske hensyn og verdier 
drøftes og avveies i lys av samfunnsutviklingen 
og de mulighetene teknologien gir. 
Norge må ha et effektivt og helhetlig forsvar mot de 
økende utfordringene knyttet til digitale trusler. Det 
må legges til rette for at nasjonale myndigheter og 
aktører som følger norsk lov og ivaretar personvernet, 
sikres muligheter til å nyttiggjøre seg stordata 
og utvikle ny kunnskap og konkurransedyktige 
tjenester. Bruk av stordata kan både gi kommersielle 
muligheter og styrke viktige samfunnsoppgaver. 
Staten skal ikke ha generell anledning til å 
lagre eller benytte overskuddsinformasjon.
Effektiv offentlig sektor
Offentlig sektor er til for å løse viktige fellesoppgaver. 
En effektiv offentlig sektor skaper legitimitet og tillit 
hos befolkningen. Av hensyn til skattebetalerne, 
som finansierer offentlig sektor, må oppgavene løses 
på en så effektiv måte som mulig. Offentlig sektors 
pålegg om administrative byrder på næringslivet HØYRES PRINSIPPROGRAM 201917og privatpersoner bør begrenses til det høyst 
nødvendige. En effektiv offentlig sektor vil være 
et konkurransefortrinn for norske virksomheter 
og bidra til et lavere skatte- og avgiftsnivå. 
Høyre ønsker et samfunn som utvikles nedenfra, 
og vil derfor desentralisere makt og ansvar. Et 
sterkt lokalt selvstyre gjør kommunene bedre i 
stand til å løse de store velferdsoppgavene. For å 
sikre innbyggerne likeverdige og gode tjenester er 
det nødvendig med større kommuner, som har 
kompetanse og kapasitet tilpasset det ansvaret 
kommunene har. Vi mener at to forvaltningsnivåer 
er tilstrekkelig i Norge. En kommunereform krever 
god lokal forankring, men det er Stortinget som til 
slutt skal ta beslutningene om lokal inndeling. 
Nye digitale betalingsmåter byr på muligheter 
og utfordringer. På den ene siden kan penger 
overføres mellom mennesker og bedrifter på tvers 
av hele verden på få sekunder, på den annen side 
kan teknologien skjule finansiering av ulovlige 
handlinger og unndragelse av skatt. Høyre er 
positiv til ny teknologi som blokkjede og kunstig 
intelligens, men den må reguleres i takt med tiden.
Stå lenger i arbeid
Stadig flere eldre har evne og vilje til å bidra i 
samfunnet også etter normal pensjonsalder. Alder 
i seg selv skal ikke gi grunn til oppsigelse. Det bør 
derfor ikke være aldersgrenser i arbeidslivet. Det 
er nødvendig at pensjonssystemet oppdateres. 
Særaldersgrenser må fjernes, og opptjeningen av 
pensjon må tilpasses muligheten til å arbeide lenger.
Lavere skattebyrde 
Skatt er et viktig virkemiddel for å finansiere våre 
felles velferdstjenester, drive sosial utjevning og 
sikre vår felles trygghet og sikkerhet. Samtidig er 
skatt et virkemiddel som griper inn i den private eiendomsretten. Et lavere skatte- og avgiftsnivå 
bidrar til økt økonomisk selvstendighet for den 
enkelte og familiene, og stimulerer til arbeid og 
jobbskaping. Høyre ønsker derfor lavere skatter. 
Å beholde mer av egne penger gir mer velferd for 
den enkelte og for familiene. For å motivere til at 
flere velger å få barn, må det legges til rette for gode 
ordninger og valgfrihet for barnefamiliene. Statens 
tiltak bør fremme yrkesdeltagelse og likestilling.
Pensjonsfondet
Statens pensjonsfond utland er et virkemiddel 
for å fordele petroleumsinntektene over mange 
generasjoner. Bruken må derfor begrenses til 
realavkastningen, slik at verdiene i fondet består. 
I forvaltningen av fondet skal hovedformålet 
være å oppnå en høyest mulig finansiell 
avkastning innenfor en akseptabel risiko.
Fondet er langsiktig, og den langsiktige 
avkastningen svekkes om selskapene tiltar seg 
kortsiktig profitt på bekostning av samfunnet, 
f.eks. ved å gjøre skade på miljøet, bryte universelle 
menneskerettigheter eller internasjonale 
konvensjoner. Derfor bør vi som langsiktig eier 
fremme verdier og beslutninger som tjener 
langsiktig verdiskaping, som også kan utvikle det 
internasjonale finansmarkedet i en positiv retning.18Høyres kulturpolitikk skal balansere to hensyn: 
Å bevare kulturarven og dannelsesidealer og å ha 
et kulturliv med minst mulig statlig innblanding. 
Vi ønsker en balanse mellom disse to hensynene. 
Kulturen skal være fri og politisk uavhengig.
Ytringsfrihet og trygghet for innbyggerne til å kunne 
praktisere den er blant  demokratiets mest sentrale verdier. 
Kunsten skal være fri. Det er et mål at flere kunstnere 
skal kunne leve av sin kunstneriske virksomhet. 
Staten skal ikke ha en religion. Av historiske 
grunner er likevel Den norske kirke i en 
særstilling blant tros- og livssynssamfunn. 
Det norske språk er den fremste bæreren 
av vår felles identitet, og må gis nødvendig 
beskyttelse og bevares gjennom aktiv bruk.Kulturell 
bærekraftKAPITTEL 4
HØYRES PRINSIPPROGRAM 201919Kultur
Kultur, idrett og frivillig deltagelse beriker 
menneskers liv. Kunst og kultur forankrer 
oss i vår felles historie, utfordrer oss og åpner 
opp for det ukjente. Høyre ønsker et kulturliv 
preget av nyskaping, kvalitet og talentutvikling. 
Det krever sterke kulturinstitusjoner, økt 
mangfold av aktører og god talentutvikling. 
Den norske kulturarven må ivaretas. 
Idretten er Norges største folkebevegelse. Deltagelse 
bidrar til god folkehelse og inkludering. Frivilligheten 
skaper lokalt engasjement og fellesskap. Høyre 
ønsker å legge til rette for størst mulig frivillig 
engasjement i idrett, frilufts- og kulturliv. 
Gjennom frivilligheten oppnår vi sosial tillit, 
inkludering og hverdagsintegrering. Økonomisk 
situasjon og sosial bakgrunn skal ikke være til 
hinder for deltagelse og frivillig innsats. 
Kulturarven er en del av nasjonens identitet, 
og skaper tilhørighet. Et mangfoldig kunst- 
og kulturliv bidrar i samfunnsdebatten, kan 
virke som et korrektiv, og beriker menneskers 
liv. Kulturlivet utfordrer og påvirker den 
norske kulturen. Samtidens kunst og kultur 
er morgendagens kulturarv. Kulturlivet må 
utvikles på egne premisser og være fritt.
Kunnskap om egen kultur gir trygghet og gode 
forutsetninger for å møte dagens mangfold av impulser utenfra på en sjenerøs og konstruktiv 
måte. Kulturarv handler om vern, bevisstgjøring 
og om at arven brukes i ny virksomhet. Høyre 
mener kulturarven ivaretas best gjennom bruk 
og forvaltning. Kunnskap ivaretas også best 
gjennom bruk, spesielt nedarvet kunnskap om 
folkekulturen og håndverkstradisjonene. Vår evne til 
samfunnsdeltagelse er særlig knyttet til språket. Godt 
språk er derfor ikke bare en kulturpolitisk målsetning, 
men en forutsetning for vår deltagelse i demokratiet.
Medier 
Et åpent og opplyst demokrati trenger fri presse med 
sterke og uavhengige redaktørstyrte medier. Kritisk 
og undersøkende journalistikk og nyhetsformidling 
fra ulike samfunnsområder er nødvendig for å 
opplyse borgerne og fremme gode demokratiske 
beslutninger og en god offentlig samtale. Innsyn i 
offentlig sektor er av stor demokratisk verdi. Det er 
viktig å avdekke ressursmisbruk og maktmisbruk.
Pressen skal være fri, og staten skal tilrettelegge for 
et reelt mediemangfold. En god og fremtidsrettet 
mediepolitikk skal stimulere til innovasjon og 
nyskaping og samtidig opprettholde den frie pressens 
tradisjoner og grunnverdier. Mediestøtten må være 
forutsigbar, ubyråkratisk og plattformnøytral. Den 
teknologiske utviklingen muliggjør at store, globale 
selskaper har forretningsmodeller som baserer seg 
på omfattende innhenting av personopplysninger 
fra hver enkelt bruker. Søkemotorer, netthandel 
20Forvalteransvaret forutsetter en politikk som tar 
vare på naturen og forvalter samfunnsverdier i 
et generasjonsperspektiv. Enhver generasjon har 
ansvar for å utvikle samfunnet og ikke overforbruke 
ressurser. Høyre mener vi har ansvar for at våre 
etterkommere skal få overta et samfunn i bedre 
stand enn det vi selv overtok. Vern og bruk må i 
hovedsak bygge på lokal tilslutning og forvaltning, 
med sikte på å bevare artsmangfoldet i naturen.Økologisk 
bærekraft KAPITTEL 5
HØYRES PRINSIPPROGRAM 201921Forvalteransvar
Høyre legger til grunn at forurenser skal betale, og 
at man skal være føre var.  Høyre mener innsatsen 
for et bedre miljø må settes inn der den gir de beste 
resultatene. Det er imidlertid viktig at Norge også 
avsetter betydelige ressurser og øker innsatsen 
for å gjøre det norske samfunnet mer klima- og 
miljøvennlig. Prinsippet om å unngå irreversible, 
varige og alvorlige klimaendringer må ligge til grunn 
i klima- og miljøpolitikken. Klimagasskuttene må 
skje samtidig med en stabil økonomisk vekst. Et 
grønnere skatte- og avgiftssystem vil gjøre markedet 
i stand til å håndtere samfunnets miljøkostnader. 
De mest kostnadseffektive klimatiltakene skal 
alltid prioriteres først for å nå klimamålene. 
Satsing på forskning og utdannelse er avgjørende 
virkemidler for å løse fremtidens miljøutfordringer. 
Økt bruk av fornybare ressurser vil være 
avgjørende for et vellykket grønt skifte. 
Bærekraftig bruk er den beste form for vern.
Privat eiendomsrett er en forutsetning for et 
samfunn med frihet og utvikling. Gjennom 
generasjoner har mennesker tatt vare på og 
forvaltet natur- og miljøverdier. Høyre legger 
derfor stor vekt på respekt for den private 
eiendomsretten og for den lokale råderetten. 
Markedsløsninger og teknologioptimisme
Høyre tror på fremtiden og menneskenes evne 
til å finne nye løsninger på felles utfordringer 
som fattigdom, sykdom, klimagassutslipp og miljøødeleggelser. Menneskenes evne til å ta 
ansvar og til å skape gjennom ny kunnskap 
og teknologi gir grunnlag for optimisme.
Høyres klimaløsninger skal være fremtidsrettede, 
markedsbaserte og teknologidrevne. For å lykkes med 
en grønn omstilling må det brukes kunnskapsbaserte 
virkemidler som stimulerer til og forenkler 
muligheten til å kunne velge grønne løsninger. 
Grenseoverskridende utfordringer
Miljø- og klimautfordringer er grenseoverskridende, 
og må møtes aktivt og forpliktende både lokalt, 
nasjonalt og globalt. Økonomisk vekst, handel og 
utvikling har løftet millioner av mennesker ut 
av fattigdom. Samtidig øker verdens befolkning, 
og flere mennesker vil ha et voksende behov for 
mat og energi. Grønn omstilling handler derfor 
om å frikoble vekst fra utslipp, fordi vekst også 
har gitt oss menneskeskapte klimaendringer.
Klimaendringene er reelle og farlige. De 
representerer en grunnleggende utfordring for 
vårt samfunnssystem og vår økonomi. Globalt 
er trusselen størst for fattige mennesker i 
utviklingsland, der værforandringer allerede 
gjør livsvilkårene vanskeligere. Klimakampen er 
derfor både et nasjonalt og globalt anliggende, og 
innebærer en moralsk forpliktelse. 
Norge skal ha en ledende rolle i 
bekjempelsen av klimaendringene og 
utviklingen mot et grønt samfunn.
22Høyres mål for norsk utenrikspolitikk er å fremme 
norske interesser og bidra til avspenning og økt 
internasjonalt samarbeid. Det er spesielt viktig 
med samarbeid for å løse grenseoverskridende 
utfordringer knyttet til klima, fattigdom, migrasjon 
og terrorisme. Som et lite, men strategisk viktig 
land med en åpen økonomi er vi tjent med å 
bidra til gode rammer for internasjonal handel 
og sikring  av en internasjonal rettsorden. 
Norsk utenrikspolitikk skal bidra til at vi når FNs 
bærekraftsmål, sikrer internasjonal avspenning, 
gir respekt for menneskerettighetene større global 
utbredelse, og skaper en friere verdenshandel. 
Vi skal være en forutsigbar og pålitelig partner 
for våre allierte. Målet med norsk bistand 
er å bekjempe fattigdom, forebygge krig og 
flyktningestrømmer og hjelpe andre nasjoner 
og deres innbyggere til å bli selvhjulpne.En bære kraftig 
utenriks politikk KAPITTEL 6
HØYRES PRINSIPPROGRAM 201923Internasjonalt medansvar
Det internasjonale samfunnet er avhengig av stater 
som forvalter sin suverenitet med ansvarlighet. 
Samtidig er det internasjonale samfunnet 
annerledes enn det nasjonale, fordi det i mindre 
grad har maktmidler som kan sette sanksjoner 
bak vernet om liv, frihet og verdighet. Det gjør 
verdenssamfunnet sårbart. Derfor er det viktig 
å kombinere respekt for nasjonenes egenart 
med forpliktende internasjonalt samarbeid.
Når de globale utfordringene vokser, krever det 
samarbeid på tvers av nasjonale grenser i langt 
sterkere grad enn før. Derfor mener Høyre det er 
viktig å bygge opp og støtte opp om sterke, effektive 
og demokratiske internasjonale institusjoner som 
bidrar til et fredelig og rettferdig verdenssamfunn, 
og som ser utvikling og økonomi i sammenheng.
Høyre mener at en fri og rettferdig verdenshandel som 
gir like muligheter for alle land, er en grunnleggende 
forutsetning for nasjonal selvstendighet, økonomisk 
vekst og velferd. Derfor vil Høyre støtte opp om 
utviklingen av en rettferdig global markedsøkonomi 
og et felles sett av regelverk gjennom WTO, bekjempe 
ulovlig kapitalflukt og skatteunndragelse, og støtte 
det internasjonal arbeidet for en bedre og mer 
effektiv beskatning av internasjonale selskaper. 
Høyre mener også at Norge har plikt til å bidra 
til rettsstatsutvikling, demokratiutvikling og til å 
fremme likestilling i verden.  Norge må yte målrettet bistand som bidrar til å bekjempe fattigdom, sykdom 
og miljøødeleggelser, ivareta minoriteters rettigheter 
og til å bygge sivile samfunn og bærekraftige 
styresett. Høyre mener det er spesielt viktig å 
bidra til å løfte jenters mulighet til utdannelse på 
verdensbasis for å bidra til varige endringer og vekst..
Høyre legger avgjørende vekt på beslutninger 
tatt i FNs sikkerhetsråd, og vil at Norge gjennom 
andre internasjonale samarbeidsorganer, som 
blant andre EU, OSSE og NATO, skal delta i arbeidet 
for å fremme demokrati og sikkerhet – om 
nødvendig også gjennom militære operasjoner.
Verden er ikke tjent med en handelskrig der 
enkeltland setter opp tollbarrierer. Tollbarrierene 
må reduseres, og Norge må støtte utviklingen av 
en rettferdig global markedsøkonomi og et felles 
sett av regelverk gjennom WTO. Den frie handelen 
sikrer gjensidig avhengighet mellom land, og 
bidrar til avspenning og økonomisk utvikling.
Europeisk integrasjon
I Europa har vi i stor grad et felles verdigrunnlag 
og felles demokratiske, økonomiske og kulturelle 
tradisjoner. Derfor er det i vår verdensdel naturlig 
å søke tettest mulig samarbeid for å løse felles 
utfordringer for våre innbyggere og land når det 
best ivaretar de verdier og tradisjoner vi ønsker 
å beholde. Norge bør søke medbestemmelse 
og medansvar for samarbeidet i Europa. 
24EØS-avtalen og tilgang til EUs indre marked er en 
viktig forutsetning for å sikre arbeidsplassene og 
velferden i det norske samfunnet. Høyre mener 
vi bør søke deltagelse i de europeiske fora som 
vil tjene norske interesser, særlig innen justis-, 
forsvars-, migrasjons- og klimaområdene. Høyre 
mener Norge må bli et fullverdig medlem av EU.
Nordisk samarbeid
Norden er en av verdens mest integrerte regioner, 
og det nordiske samarbeidet har lange og gode 
tradisjoner. Norges forhold til sine nordiske 
naboland er en strategisk styrke, og har en 
kulturell egenverdi. Høyre mener vi er tjent med 
et varig og tett nordisk samarbeid på de fleste 
samfunns sektorer. Det sikrer norsk verdiskaping og 
sysselsetting, og gir oss bedre konkurrans ekraft og 
evne til økonomisk omstilling. Med våre nordiske 
naboer deler vi språk, kultur, verdisyn og interesser. 
I internasjonalt samarbeid er vi hverandres 
nærmeste venner og partnere. Regionalt samarbeid 
og samhold styrker vår gjennomslagskraft og evne 
til å håndtere vår tids store felles utfordringer.  
Et sterkt forsvar
Statens viktigste oppgave er å ivareta 
innbyggernes trygghet og sikkerhet. Et sterkt 
forsvar og alliansesamarbeid er en forutsetning 
for et fritt og selvstendig Norge. Beredskap er 
viktig og innebærer et troverdig forsvar, god 
kommunikasjon og stabil matforsyning. 
Høyre ser fred og frihet som en avgjørende 
forutsetning for å opprettholde vårt demokrati og 
vår rettssikkerhet. Forsvaret skal være en forsikring 
for Norge, uavhengig av den aktuelle militære 
trussel. Høyre erkjenner at en militær trussel 
kan oppstå langt raskere enn man kan bygge opp 
militær evne og organisasjon. Forsvarets stridsevne 
må være på et nivå som tar hensyn til det.Den enkelte borger har plikt til å forsvare fedrelandet 
mot ytre trusler. Den alminnelige verneplikt må 
ha en troverdig og meningsfull utforming, og 
være lik for alle den omfatter. Almen verneplikt 
bevarer forsvarsviljen, som det tydeligste uttrykk 
for enkeltborgerens plikt overfor storsamfunnet.
Vår sikkerhetsgaranti som medlem av NATO-
samarbeidet er avgjørende for norsk utenriks- og 
sikkerhetspolitikk så vel som for landets trygghet 
i både fred, krise og krig. På samme måte som 
allierte er forpliktet til å stille opp for Norge om 
det skulle kreves, plikter også vi å bistå i forsvaret 
av våre allierte. For at NATO-samarbeidet skal 
bestå som en effektiv og troverdig forsvarsallianse, 
erkjenner Høyre at det må være en rimelig 
byrdefordeling innad i alliansen. Det er avgjørende 
at Norge lojalt følger opp sine allianseforpliktelser 
og bidrar til at de øvrige land gjør det samme.HØYRES PRINSIPPROGRAM 201925
Vi tror på NorgeHøyre vil føre en konservativ 
fremskrittspolitikk, bygget på 
det kristne kulturgrunnlag, 
rettsstaten og folkestyret, for 
å fremme personlig frihet og 
sosialt ansvar, medbestemmelse 
og eiendomsrett, og et 
forpliktende nasjonalt og 
internasjonalt samarbeid.
Høyres formålsparagraf vedtatt på 
landsmøtet i Stavanger i 1971