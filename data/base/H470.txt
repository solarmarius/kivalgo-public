
Stortinget, 19. desember 1997
Stortingsrepresentant Per-Kristian Foss, nestleder i Høyres Stortingsgruppe
Full seier for utenlandsstudentene - og for Høyre
Den aller siste debatten i Stortinget i dette året fikk et overraskende - men desto mer gledelig - resultat: Stortinget vedtok enstemmig å gi utenlandsstudentene full kompensasjon for de valutatap de ble påført ihøst på grunn av kraftige valutakursendringer. Høyre fremmet tidligere i høst forslag om at studentene skulle få kompensert valutatapet på tilsammen 40 mill. kroner. I begynnelsen av desember ble imidlertid dette forslaget avvist av Arbeiderpartiet og regjeringspartiene, til tross for at Kristelig Folkeparti, Senterpartiet og Venstre før valget hadde lovet å arbeide for at studentene skulle få kompensasjon.
I innstillingen fra finanskomiteen om salderingen av 1997-budsjettet var det fortsatt et flertall mot å følge opp Høyres forslag, men under voteringen snudde heldigvis både regjeringspartiene og Arbeiderpartiet. Resultatet ble altså fullt gjennomslag for Høyres forslag om å holde utenlandsstudentene skadesløse.
