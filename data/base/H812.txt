
Oslo, den 7. juni 1999
Stortingsrepresentant Ansgar Gabrielsen (H):
Høyre vil selge statsskogeiendommer
Høyre foreslår å selge deler av Statsskogs skogseiendommer, og vil om kort tid ta initiativ til en gjennomgang av disse for å avklare hvilke eiendommer som kan selges - bl.a. til folk i distriktene. Salg av statlige skogeiendommer vil føre til mer rasjonelle skogseiendommer og styrke økonomien i skogbruket. Mange av Statsskogs eiendommer har i dag bare en historisk begrunnelse for å være i statlig eie. Privat skogsdrift vil føre til en bedre utnyttelse av disse skogressursene og bidra til økt verdiskaping og sysselsetting. Dette er bakgrunnen for at Høyre vil legge deler av Statsskogs skogeiendommer ut for salg.
"Vi ønsker en endring av eierskapet til enkelte av Statsskogs eiendommer. Statens eierskap til skogeiendommene hindrer folk i distriktene å utnytte det lokale næringsgrunnlaget på en best mulig måte. Resultatet er at folk i en del tilfeller har blitt "husmenn" i forholdet til staten som skogeier. Salg av statens skogeiendommer vil styrke næringsgrunnlaget i distriktene og åpne for nyskaping og privat initiativ. Dette vil igjen gjøre det mer attraktivt å bo i distriktene, sier Høyres næringspolitiske talsmann, Ansgar Gabrielsen.
