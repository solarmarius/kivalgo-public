
Pressemelding, Høyres Stortingsgruppe 21. november 1997
Jan Johnsen, Høyre:
Høyre vil følge opp positive signaler om lavere avgifter på hybridbiler
Stortingsrepresentant for Høyre, Jan Johnsen, stillet sist uke spørsmål til finansministeren om avgifter på hybridbiler. Hybridbiler er miljøbiler som har både bensinmotor og elektrisk motor. Dagens bilavgiftssystem slår uheldig ut for disse bilene siden det betales avgift etter vekt, hestekrefter og kubikk. Jan Johnsen tok derfor opp spørsmål om ikke disse bilene ut fra miljøhensyn burde få en betydelig avgiftslette.
Jan Johnsen fikk et positivt svar fra finansministeren som blant annet lovet å gi en vurdering om avgiftslettelser senest i forbindelse med Revidert Nasjonalbudsjett i 1998.
Det er meningsløst at miljøvennlige biler skal straffes med høye bilavgifter, vi bør heller premiere folk som kjører biler som forurenser og støyer mindre. Dette er Høyre opptatt av, sier Jan Johnsen, som vil følge denne saken nøye. Miljøvennlige biler skal ha betydelig lavere avgifter enn vanlige biler, slår Jan Johnsen fast.
