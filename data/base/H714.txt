
Stortinget, 24. april 1998
Pressemelding fra Høyres Stortingsgruppe v/Per-Kristian Foss
Positiv til finansfusjon
- Et tett og omfattende samarbeid mellom Gjensidige-Gruppen og Sparebanken NOR, eventuelt som en fusjon, vil gi en sterk og konkurransedyktig norskeid finansenhet.
I tider som er preget av stadig sterkere enheter innenfor bank og forsikring i Norden og Europa forøvrig må også norske selskaper få mulighet til å danne sterkere enheter.
En sterkere forsikrings- og bankenhet som Gjensidige/NOR vil trolig også bety skjerpet konkurranse om norske kunder og dermed være positivt sett fra et forbrukersynspunkt. Gjensidige/NOR vil også utfordre de øvrige banker i konkurransen om personkunder og deler av bedriftsmarkedet.
Samlet sett tror jeg den nye enheten til være et positivt bidrag til konkurransen i norsk finansmarked. Derfor ser jeg ikke avgjørende grunner til at myndighetene bør avslå en eventuell konsesjonssøknad.
