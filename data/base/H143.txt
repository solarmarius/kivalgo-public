
Oslo, den 31. juli 1995
Jan Petersen /s/
Høyres leder
Arbeidsplikt for unge sosialhjelpsmottagere
Høyre vil arbeide for å få innført ordninger med arbeidsplikt for unge sosialhjelpsmottagere i kommunene.
I Trondheim har dette gitt meget løfterike resultater. Pr. utgangen av juli d.å. har 56 ungdommer vært involvert i ordningen. I det første opplegget, som er gjennomført i Saupstad distrikt, har 13 av 17 ungdommer oppnådd sysselsetting eller skoleplass. To personer er blitt selvhjulpne på annen måte, og to er fremdeles med i ordningen.
Til tross for de gode resultatene, registrerer jeg med beklagelse at Kommuneforbundet i Trondheim opprettholder sin meget sterke motstand mot ordningen. Lederen av foreningens avdeling i Trondheim, Arvid Opdahl, valgte sågar å karakterisere dette som «offentlig svart arbeid» i Dagsrevyen 27. juli. Ordningen har vært meget vellykket, men Kommuneforbundet i Trondheim er likevel ikke villig til å revurdere sin holdning.
I håp om å forenkle det videre arbeid med dette prosjektet i andre kommuner, vil jeg be Norsk Kommuneforbund avklare om det støtter den holdning Trondheims-avdelingen gir uttrykk for.
