
Oslo, den 17. mars 2000
Jan Petersen:
ØNSKER STOLTENBERGS REGJERING VELKOMMEN OG LYKKE TIL
- Jeg vil i dag gratulere Jens Stoltenberg som Norges nye statsminister. Stoltenberg har tydeligvis fått med seg et mannskap som består av mange solide og erfarne personer som statsråder.
- Høyre, som opposisjonsparti, vil søke et konstruktivt samarbeid med den nye Regjeringen. Norge står overfor en rekke utfordringer, blant annet innenfor skole- og velferdspolitikken, som alle partier har et ansvar for å bidra til å finne løsninger på. Høyre håper at Arbeiderpartiet i regjering kan vise seg som et moderne og fornyende parti, som tar de nødvendige grep for å utvikle en fremtidsrettet politikk for landet.
