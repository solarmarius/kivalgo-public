
Stortinget, 2. mai 2001
Petter Løvik
Høyre vil sikre lærebøker for blinde og svaksynte
Høgre la i dag fram eit forslag der dei krev at Regjeringa snarast muleg må treffe tiltak som fører til at læremiddelsituasjonen for blinde og svaksynte elevar er fullt ut tilfredsstillande frå og med skulestart hausten 2001
Læremiddelsituasjonen for blinde og svaksynte elevar har lenge vore vanskeleg. Det skjer gong etter gong at fleire lærebøker ikkje er tilgjengelege ved skulestart.
Tilfredsstillande tilgang på læremiddel er ein viktig føresetnad for å realisere retten til likeverdig opplæring også for blinde og svaksynte elevar. Det må være eit mål at lærebøker tilpassa synshemma, dvs. lærebøker i punktskrift og/eller lydbøker, er tilgjengelege ved starten av eit skuleår.
Problemet er blitt forsterka gjennom nedbygginga av spesialinstitusjonane for blinde og svaksynte elevar. Ei vellykka integrering av synshemma elevar i vanleg skule krev tilgang på dei nødvendige spesialpedagogiske hjelpemiddel.
