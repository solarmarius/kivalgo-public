
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Valgprogrammer
1918.

Høires program.
Vedtat paa landsmøtet den 21 og 22 juni 1918.

Høire finder, nu som i 1915, at arbeidet fortrinsvis bør samles om de store nationale opgaver. 

Det gjælder fremdeles først og fremst at bevare vort lands nøitralitet og selvbestemmelsesret i aapent og tillidsfuldt samarbeide med de nordiske frændefolk samt at sikre og øke landets egen produktion, saa vi kan bli mest mulig uavhængig av utlandet. Den sorgløshet og mangel paa fremsyn som er vist ved at man i altfor høi grad har stolt paa tilførsel fra utlandet, har bragt vort folk ind i store vanskeligheter og savn. 

Høire fastholder, at en sterk jordbruksnæring er en væsentlig betingelse for vort folks sikkerhet og fremgang. Jordbruket maa derfor sikres saa gode kaar, at det kan bli varig lønnende og være istand til at betale sine arbeidere likesaa godt som andre næringsveie. Partiet er fremdeles av den opfatning, at der ikke er paavist noget bedre middel hertil end en omlægning av toldsatserne, hvorved jordbruket likestilles med industrien.

Dyrtiden maa motarbeides mere indsigtsfuldt og maalbevisst under retfærdig hensyntagen til alle samfundsklasser. Der maa arbeides for en rolig overgang til jevnere livsvilkaar og dermed følgende større social tilfredshet. 

Avviklingen av de mange ekstraordinære statsvirksomheter, som krigen har skapt, maa planlægges itide. Forberedelser maa bli truffet for at gjøre vort land beredt til at møte de vanskeligheter, som kommer efter krigen. 

Høire vil hævde folkestyret, verne eiendomsretten, det private initiativ og den personlige frihet. 

I henhold hertil opstiller Høire følgende saker som sit

Program:
1.	Sikring av landets matforsyning, i første række ved saadanne foranstaltninger til gavn for jordbruket, at det kan øke sin produktion, avhjælpe den herskende nød, bli varig lønnende, og knytte ungdommen fastere til landets modernæring. Staten maa skaffe lettere adgang til billige laan i jordbruksøiemed og øke bidragene for mindre bemidlede til rydningsarbeider, opdyrkning og erhvervelse av egen jord. Magasinering av korn. 
	
2.	Kraftig arbeide for alle næringsveie – hovednæringer som binæringer – og for utvikling av kommunikationerne. Fiskerne maa skaffes gode havne og støttes med billige laan til anskaffelse av fangstfartøier og redskaper. 
	
3.	Effektive foranstaltninger for at avhjælpe bolignøden. Arbeide for flere egne hjem. Folkeforsikringen gjennemføres. Spørsmaalet om at gjøre funktionærer og arbeidere delagtig i bedrifternes utbytte utredes og søkes løst. 
	
4.	Paaskyndelse av arbeidet med at skaffe billig elektrisk kraft i alle landsdele for tilfredsstillelse av de almene og hjemmenes behov. 
	
5.	Opretholdelse efter landets evne av det forsvar som forholdene gjør nødvendig for bevarelse av nøitralitet og fred. 
	
6.	Planmessig og forsigtig finanspolitik med hensyntagen ogsaa til kommunernes økonomi. En finans- og arbeidsplan opgjøres snarest mulig for statens virksomhet og økonomi i nedgangstider.
	
7.	Videre utvikling av folkestyret ved indførelse av folkeavstemning, forholdstalsvalg og en mere retfærdig valgordning. 
	
8.	Naar forholdene gjør det forsvarlig avløses det midlertidige forbud av salg under individuel kontrol. 
	
9.	Arbeide for videre utvikling av praktiske ungdoms- og fortsættelsesskoler. Kristendomsundervisningen i vore skoler bibeholdes og maa ikke yderligere indskrænkes. 
	
Evaluation Only. Created with Aspose.Words. Copyright 2003-2024 Aspose Pty Ltd.
