PRINSIPPROGRAM
for Sosialistisk Venstreparti
Vedtatt av SVs landsmøte
27. mars 2011Innhold
Vår tids oppgaver ...................................................................... 3
1. Et Norge som deler godene ................................................ 5
 Kamp mot klasseforskjeller ................................................ 5
 Demokratisk styring .............................................................  6
 Et godt arbeidsliv .................................................................. 6
 En sterk velferdsstat ........................................................... 7
2. Frihet for alle, ikke for de få .............................................  8
 Demokrati og rettigheter ....................................................  8
 Deltakelse ..............................................................................  8
 Personvern .............................................................................  9
 Kultur .......................................................................................  9
 Migrasjon og mangfold ........................................................ 9
3. En økologisk bærekraftig økonomi ............................... 11
 Et miljøvennlig Norge ........................................................ 11
 Framtidsrettet næringsliv for hele landet ....................  12
 Kunnskap og forskning .....................................................  13
 Infrastruktur .........................................................................  13
4. Feminisme – frigjøring og likestilling ............................  14
5. Global rettferdighet ...........................................................  16
 Demokratisering av internasjonal økonomi ...................  16
 Global omfordeling .............................................................  16
 Internasjonale miljø- og klimautfordringer ....................  17
 En fredelig verden ..............................................................  18
 Internasjonal organisering ................................................  18
 Norsk utenriks- og sikkerhetspolitikk ............................  18
Et sosialistisk folkestyre ......................................................  20
Forandring er mulig ................................................................  21
 Sterke allianser ...................................................................  21
Trykket på 100% resirkulert papirSVs prinsipprogram  3Menneskeheten skaper sin egen historie. Derfor har 
vi også mulighet til å styre den samfunnsmessige utviklingen. Utbytting, undertrykkelse, krig, nød,  klimaendringer og ødeleggelse av miljøet er alt sammen menneskeskapte fenomener som menneskene kan fjerne. Men vi starter ikke med blanke ark, kapitalismen er det dominerende samfunnssystemet. Det er mulig å skape en rettferdig og miljøvennlig verden, men det forutsetter at det kapitalistiske systemet erstattes – nasjonalt og globalt – av et demokratisk og bærekraftig behovsstyrt økonomisk system. Det er sosialisme.
På lik linje som kapitalismen er et undertrykkende system, 
er patriarkatet et system som begrenser menneskers frihet. Dette systemet rammer begge kjønn, men kvinner er fortsatt de som taper mest. Vi har kommet langt i kampen for likestilling, men har fortsatt en vei å gå for  å oppnå full frigjøring, uavhengig av kjønn. Derfor er SV  et feministisk parti.
I løpet av det siste århundret ble Norge et rikt land. 
Demokratisk kontroll over naturressursene, oppbygging av velferdsstaten og kvinners deltakelse i arbeidslivet  la grunnlaget for en produktiv økonomi og stor velstand-søkning for folk flest. Innlagt vann og strøm, kjøleskap  og vaskemaskiner var framskritt som gjorde hverdagen til vanlige folk enklere. Kamp mot klasseskillene førte til at folkehelsa ble bedre, levealderen økte, utdanningsnivået gikk opp og fattigdommen ble redusert. Slik kunne stadig flere bidra til produktivitetsveksten og velferden. 
Flertallet av verdens befolkning har ikke hatt del i denne 
utviklingen. I store deler av verden dominerer fortsatt  fattigdom og nød. Verken ressursgrunnlaget eller  klimaet tåler kapitalismens forbruksjag. Skal vi skape en rettferdig verden, kan vi derfor ikke nøye oss med å øke Vår tIdS oppga Ver
noen påstår at verden ikke kan forandres. de sier at samfunnet vi lever i, er det eneste mulige. 
Vi vet at de tar feil. et samfunn hvor mennesker løser problemer i fellesskap er mulig. Klasseskiller kan erstattes av 
rettferdig fordeling og mer demokrati. Kvinnediskriminering og undertrykking kan erstattes med 
frihet for begge kjønn.
Klimaendringene er menneskeskapte, og kan stoppes av oss mennesker. det er mulig å skape et 
samfunn der mennesker og miljø settes foran profitt.
et annet samfunn er ikke bare mulig. det er nødvendig. derfor sosialisme. 
levestandarden for de fattigste. Det kreves en radikal 
omfordeling av makt og ressurser og en ny økonomisk verdensorden der hensynet til naturens tålegrense setter rammen for alle beslutninger i samfunnet.
Mens vestlige lands rikdom har økt kraftig de siste tiåra, 
har ikke livskvaliteten økt tilsvarende. Over et visst  nivå i rikdom og levestandard er det ikke lenger noen  klar sammenheng mellom økonomisk vekst og bedre folkehelse, lavere kriminalitet, mindre fattigdom eller økt lykke. Samtidig har veksten bidratt til klimaendringer og tap av naturmangfold. Vår tids store utfordring er ikke å tyne mest mulig økonomisk vekst ut av mennesker og miljø. Vi må endre vår ressursbruk fra ”mer” til ”bedre”. Økonomisk vekst må være bærekraftig.
SV vil mobilisere til innsats for fem store oppgaver: en øK onomI Som er øK ologISK bæreKraftIg:  
Klima- og miljøutfordringene er sammen med global 
fattigdom de viktigste utfordringene i vårt århundre. Klimaproblem-ene vil ramme alle deler av verden, men rammer hardest de fattigste, som er de som har bidratt minst til å skape problemene, og må løses i fellesskap.  Vi i Norge må redusere våre CO
2-utslipp dramatisk og  
ta ansvar for å bevare naturmangfoldet. Hensynet til miljøet må gå foran profitthensyn og snevre økonomiske interesser i alle beslutninger.
Aller størst ansvar for løsningen har rike land, som har 
skapt problemet. Norge har derfor både interesse av  og et ansvar for å gå foran for å løse problemet. Grønn teknologi vil bli en stor næring, kunnskap og forskning  vil være nyttige investeringer for hele samfunnet.  En økologisk bærekraftig økonomi i Norge er bra for miljøet og bra for norsk økonomi. 4   SVs prinsipprogramÅ omforme Norge til et økologisk bærekraftig samfunn 
raskt nok til at det bidrar til å løse klimaproblemene er den første store oppgaven SV vil mobilisere til innsats for.
et norge Som deler godene: Det er grunnleggende 
rettferdig å dele godene, og det er nødvendig for å bekjempe fattigdom og fjerne klasseforskjeller.
I nesten hele det forrige århundret gikk inntekts- 
forskjellene i Norge ned. De siste tiårene har dette  snudd. Norsk arbeidsliv trues av sosial dumping og  angrep på faglige rettigheter. Det er uakseptabelt at 
mange er fattige i vårt land. Vi må bekjempe klasse- 
forskjellene ved å redusere inntektsforskjeller, stoppe sosial dumping, satse systematisk på utdanning og utvikle velferden videre. 
God helse, et godt utdanningstilbud, lav kriminalitet og 
få sosiale problemer er viktige goder. Det oppnår vi bedre i samfunn med små forskjeller. Små forskjeller gir større tillit mellom mennesker og muligheten til å bygge sterke fellesskap.
Et Norge som deler godene er den andre store oppgaven 
SV vil mobilisere til innsats for.
frIhet for alle, IKKe for de f å: Reell innflytelse på 
saker som angår oss, og frihet til å utfolde seg, er viktig for alle. 
Frihet krever sterke rettigheter og et utvidet folkestyre, 
men også økonomisk og sosial trygghet, som gir grunnlag for å velge. SV vil erstatte markedsmakt med avgjørelser i folkevalgte organer og utvikle et demokrati som ikke stopper ved inngangsdøra til arbeidsplassen. Vi trenger et mer deltakende demokrati, med aktiv folkelig medvirkning i viktige avgjørelser. 
Alle typer av maktforhold må utfordres når frihet for alle 
er målet. Kjønnsmakten i samfunnet må bekjempes for  å oppnå frigjøring. Diskriminering på bakgrunn av religion, seksuell orientering, etnisk bakgrunn eller funksjons- hemming er undertrykkende og opprettholder ufrihet.  Et mangfoldig fellesskap styrker friheten, ensretting 
svekker den.
Bekjempelse av undertrykkende maktstrukturer og en 
gjennomgripende demokratisering som sikrer alles frihet er den tredje store oppgaven SV vil mobilisere til innsats for.
et lIKeS tIlt norge: Samfunnet vårt må gi kvinner og 
menn like muligheter og like stor frihet. Derfor er det  
nødvendig å bekjempe strukturene som gir menn mer makt og frihet enn kvinner. SV har siden partiet ble stiftet vært en pådriver i kvinne-kampen. Denne kampen er langt fra over. Vi ser at kvinner undertrykkes og har færre muligheter enn menn i Norge i dag. Kvinner har i gjennomsnitt lavere lønn enn menn. Det er flest kvinner som ufrivillig har deltidsstillinger og usikre ansettelser, og som jobber i yrker med høy arbeidsbyrde. Og kvinner tar fortsatt den største delen av det ulønnede arbeidet i hjemmet.
Seksuell trakassering, menns vold mot kvinner og  
skjønnhetstyranniet er andre utslag av denne kjønns- maktsordningen som i størst grad rammer kvinner.  Skal vi sikre full likestilling må vi ha som mål å fjerne de  undertrykkende strukturene.  
Vi kan ikke utvikle et sosialistisk samfunn med frihet og 
rettferdighet dersom kvinner fortsatt undertrykkes. 
Å sikre full kvinnefrigjøring er derfor den fjerde store 
oppgaven SV vil mobilisere til kamp for. 
global rettferdIghet: For det store flertallet av land 
og mennesker vil høyere levestandard være grunnlaget for et bedre liv. For at dette ikke skal føre til en økologisk katastrofe, trengs det en radikal omfordeling av makt og ressurser på global basis. Innad i fattige land må det skje en sosial utjamning for å sikre at velstandsvekst kan komme alle til gode. Globale klimaproblemer må løses gjennom internasjonalt samarbeid og store kutt i  klimagassutslippene, mest i de rikeste landene.
Maktforholdene i internasjonal økonomi må endres til 
fordel for fattige land. En global demokratisering må temme de store konsernene, og utbyttingen av fattige mennesker må opphøre. Krig og konflikt må forebygges gjennom økonomisk utvikling og fredsskapende arbeid.
Å arbeide internasjonalt for en radikal omfordeling 
av makt og ressurser, for en mer fredelig verden og å avverge klimakrisa er den femte store oppgaven  SV vil mobilisere til innsats for.
Det er viktige oppgaver som ligger foran oss. Mer enn 
noen gang er det nødvendig å gjøre grunnleggende  samfunnsendringer for å sikre folks framtid. Det holder ikke med å appellere til det gode i mennesket for å forandre samfunnet. Urettferdighet og undertrykking bygger på reelle maktstrukturer og på organiseringen  av samfunnet. SV vet at en politikk for forandring – for rettferdighet, frihet og en løsning på klimakrisa – ikke bare er nødvendig, men også mulig. Velkommen med i kampen for sosialisme. SVs prinsipprogram  5SV arbeider for et samfunn uten klasseforskjeller der den 
enkelte yter etter evne og får etter behov. Slik er det ikke i dag. I Norge har vi gjort viktige framskritt for å redusere forskjeller i makt og økonomi. Likevel er folks liv og fram-tidsmuligheter begrenset av den ulike tilgangen på makt. Mindretallet eier mesteparten av samfunnets ressurser og har stor innflytelse over sentrale beslutninger.
Motsetningen mellom arbeid og kapital er en grunnleggende  
motsetning i alle kapitalistiske samfunn. Styrkeforholdet 
mellom arbeid og kapital varierer i ulike samfunn og til  ulike tider, og er avgjørende for hvordan samfunnet ser  ut. Kapitalkreftenes kompromissvilje og aksept  av velferdsstaten har vært et resultat av en sterk fag- og arbeiderbevegelse. Arbeiderklassen har gjennom  gjensidig solidaritet og organisert kamp oppnådd  velstandsøkning, en sterk velferdsstat og økt makt  i samfunnet.
Kvinnebevegelsen, miljøbevegelsen og fredsbevegelsen 
har tilført kampen for rettferdighet nye og viktige  dimensjoner. Grupper med svake talerør og liten makt har slåss fram rettigheter som sikrer større grad av like muligheter for alle. 
En sterk venstreside og en sterk fagbevegelse har skapt 
den nordiske modellen. Kjernen i den er et organisert arbeidsliv med en sterk fagbevegelse, små sosiale for-skjeller og en skattefinansiert universell velferdsstat.
Siden 1980-årene har kapitalkreftene i Norge og  
Europa vært på offensiven for å svekke fagbevegelsens  rettigheter og velferdsstaten. Fri flyt av kapital,  deregulering av økonomien og overføring av makt  fra demokratisk valgte organer til markedet er drevet igjennom uten bred debatt eller folkelig støtte.
Det pågår i dag en omfattende interessekamp. Det er  
en kamp om makt og om hvem som skal kontrollere  ressursene. Den sterke omfordelingen fra fellesskapet til private, og fra arbeid til kapital, forrykker styrkeforholdet mellom samfunnsgruppene i Norge og i verden.  Maktforholdene i arbeidslivet er forskjøvet – fra  fagbevegelse og demokratiske organer til multinasjonale selskaper og finansinstitusjoner.
Resultatet av kapitalkreftenes offensiv er også synlig 
i offentlig sektor. Privatisering, etablering av kunstige 1. et norge Som deler godene
markeder og konkurranse, samt import av styrings- systemer fra privat sektor, har bidratt til å undergrave lønns- og arbeidsvilkår, og samtidig svekket de  offentlige tjenestenes kvalitet og mulighetene til å  styre dem politisk.
Den demokratiske kontrollen av kapitalen er svekket, og 
resultatet er en spekulasjonsøkonomi der et fåtall kan ta ut enorme gevinster, mens fellesskapet må ta regningen når det går galt. Dette fører til økende uforutsigbarhet og sårbarhet i økonomien, og bidrar til å skape omfattende kriser.
Globalt er det en sterk vekst i arbeiderklassen. I dette 
ligger det store muligheter for en organisert fag- og arbeiderbevegelse til å gjenerobre makt og demokratisere samfunn og arbeidsliv.
Det vi har oppnådd, er verdt å forsvare. Men det er skapt 
gjennom politisk kamp, og vil bare forbedres med politisk kamp gjennom fagbevegelse, kvinnebevegelse, miljø-bevegelse, innbyggerinitiativ knyttet til viktige enkelt-saker og andre interesseorganisasjoner som kjemper for sosiale rettigheter.
SV vil bruke sin posisjon til å drive fram politiske reformer 
som begrenser kapitalens maktgrunnlag og som øker maktgrunnlaget for de sosiale bevegelsene og for vanlige folk. Slik kan vi oppnå et Norge som deler godene.
Kamp mot Kla SSefor SKjeller
SV arbeider for at alle mennesker kan delta aktivt i 
styringa av samfunnet, og har avgjørende makt over sine egne liv. Vi lever i et klassesamfunn, men klasseskiller kan erstattes av rettferdig fordeling og mer demokrati. En trygg økonomi for den enkelte og små forskjeller er en viktig forutsetning for den enkeltes frihet og mulighet til å utfolde seg. Store klasseforskjeller skaper fattigdom, river ned tillit i samfunnet, er negativt for folkehelsa, skaper sosiale problemer og bidrar til mer kriminalitet.
Avregulering og liberalisering av økonomien har de siste 
tiårene gitt økende sosiale forskjeller i Norge og andre vestlige land, etter en lang periode med mindre  forskjeller. En viktig grunn er at arbeidstakernes andel  av verdiskapingen har sunket, mens eiernes andel har  økt. Det må ses i sammenheng med økt konkurranse over 6   SVs prinsipprogramlandegrensene, der lønn og arbeidstakernes rettigheter 
er blitt en viktig konkurransefaktor. EUs indre marked har bidratt sterkt til dette. Gjennom EØS-avtalen møter Norge den samme trusselen. 
De økonomiske forskjellene må reduseres gjennom arbeid 
og utdanningsmuligheter for alle, sammen med mer inn-flytelse og større andel av verdiskapingen til arbeidsfolk.
Sosial dumping er allerede et problem i norsk arbeidsliv, 
og kan bli en større trussel framover. De viktigste  mot-tiltakene vil være å sikre flest mulig arbeid, sterke fagforeninger, høyt nivå på de sosiale ytelsene, god  offentlig velferd og et lovverk som hindrer sosial dumping.
Skattesystemet må bidra til en mer rettferdig fordeling 
av samfunnets ressurser. Personer med høy inntekt og formue må betale mer til fellesskapet enn i dag. Personer med lave inntekter må få lavere skatt. Skatt er viktig for en direkte omfordeling, og for å finansiere en universell velferdsstat som gir like muligheter uavhengig av økonomi og bakgrunn. Fattigdom må bekjempes med universelle velferdsordninger, god fordeling og en målrettet politikk overfor mennesker som faller utenfor.
Velferdsordninger må innrettes slik at de bidrar til  
inkludering, og ikke hindrer folk i å ta utdanning eller  delta i arbeidslivet.
demoKratISK S tyrIng
SV ønsker å regulere og styre markeder for å sikre en 
rettferdig fordeling av makt og ressurser, unngå  forurensning og legge grunnlag for den enkeltes frihet. Styring skjer gjennom eierskap, lovregulering og med økonomiske virkemidler 
Det skal være offentlig eierskap til naturressurser som  
gir betydelig grunnrente, og det offentlige bør eie  dominerende selskaper i markeder som er av avgjørende økonomisk betydning for landet. Dette gjelder blant annet i finansmarkedet og i selskaper som driver utvinning av de viktigste norske naturressursene. Det skal være offentlig eierskap til infrastruktur av kritisk betydning, som for eksempel infrastruktur knyttet til samferdsel og energi-forsyning, for å sikre en demokratisk og best mulig  utbygging og drift av samfunnet.
Historien har vist at uregulerte finansmarkeder fører  
til økonomiske kriser og gjør demokratisk styring  vanskeligere. Konkurranse innen bank- og finanssektoren har skapt spekulasjonsbobler og lånefinansiert  overforbruk. Finanssektoren må endres til først og fremst å ivareta sin kjerneoppgave, som er å skaffe kapital til realøkonomien. SV vil arbeide nasjonalt og internasjonalt for en sterkere regulering av finanssektoren. Det bør være strenge begrensninger på hvor dominerende posisjon  et selskap kan ha, og klare retningslinjer for hvordan  dominerende posisjoner eller konkurser skal håndteres.
Retten til et hjem er grunnleggende. Det norske  
boligmarkedet er blant de minst regulerte i Europa.  SV vil ha et mer regulert boligmarked med større innslag av ikke-kommersielle utleieboliger, mer stabile boligpriser, mindre forskjellsbehandling av boligeiere og boligleiere,  og bedre tilbud til bostedsløse.
et godt arbeIdSlIV
Retten til arbeid er en grunnleggende menneskerett. Arbeidsløshet er sløsing med samfunnets viktigste ressurs.
I et kapitalistisk samfunn er arbeid en vare som kan 
kjøpes og selges, der tilbud og etterspørsel styrer prisen. Arbeidsløshet innebærer at kapitaleierne kan presse ned lønninger og tilegne seg større deler av verdien som arbeidet skaper. SV arbeider for full sysselsetting og demokratiske arbeidsplasser der merverdien av arbeidet i størst mulig grad tilfaller fellesskapet og de som arbeider.
Styrkeforholdet mellom arbeidstakere og arbeidsgivere  
er avgjørende for hvorvidt forskjellene i samfunnet økes eller reduseres, og for hvordan velferdsstaten utvikles.  Et organisert arbeidsliv og en sterk fagbevegelse er  grunnpilarer i den norske og nordiske arbeidslivsmodellen. Denne modellen er resultat av et kompromiss mellom arbeidstakere og kapitaleiere. Svekkes fagbevegelsen, trues grunnlaget for dette kompromisset. SV er et parti for arbeiderklassen. Derfor kjemper vi konsekvent for utvidede rettigheter og mer makt til arbeidere på  bekostning av kapitaleierne.
I den norske modellen for lønnsdannelse har arbeidslivets 
parter en selvstendig rolle gjennom frie og sentrale forhandlinger. Det er viktig at denne modellen forsvares og utvikles slik at også målene om likelønn og en god lønnsutvikling i offentlig sektor ivaretas.
Omfattende sosial dumping er en trussel mot lønnsnivå 
og faglige rettigheter, men også mot sentrale deler av velferdsstaten. Det samme er økende bruk av vikarer og andre typer midlertidige ansettelser. SV vil derfor styrke fagbevegelsens mulighet til å bekjempe sosial dumping.
Arbeidstakerne må få en større andel av produktivitets-
veksten. SV vil arbeide for at en større del av denne tas  ut som kortere arbeidstid og betalt utdanning. 
SV mener at alle skal ha lovfestet rett til heltidsstilling. SV 
vil arbeide for et inkluderende arbeidsliv, hvor forholdene legges best mulig til rette for eldre arbeidstakere, SVs prinsipprogram  7arbeidstakere med ulike helsemessige problemer og 
mennesker med funksjonsnedsettelser.
SV vil forsvare og utvide streikeretten. Muligheten til 
omfattende inngrep i streikeretten ved for eksempel bruk av tvungen lønnsnemd må avskaffes. Myndighetenes behov for å beskytte vitale samfunnsinteresser må ivaretas på måter som ikke begrenser muligheten til arbeidskamp.
en S terK VelferdSS tat
I Norge har vi valgt å løse viktige velferdsoppgaver i 
fellesskap. SV vil videreutvikle en modell som sikrer at alle har tilgang til utdanning, helsebehandling og omsorg uavhengig av inntekt. Dette er viktig fordelingspolitikk, men det er også en viktig forutsetning for verdiskaping. Velferdsstatens framtid er uløselig knyttet til kampen for små økonomiske forskjeller, et organisert arbeidsliv og sentrale lønnsoppgjør.
Et utjevnende folketrygdsystem skal være 
velferdsstatens grunnmur. Velferdsstaten skal gi skole, barnehage, helsetjenester og omsorg av god kvalitet til alle. I tillegg er det nødvendig med målrettede ord-ninger for grupper med fysiske, psykiske eller sosiale utfordringer. Velferdstjenester og helsetjenester skal i all hovedsak være finansiert gjennom skattesystemet. Offentlig utdanning skal være gratis. På sikt skal dette også gjelde barnehager. SV mener at vi som samfunn er tjent med å betale det det koster å bevare velferdsstaten. Å løse oppgaver i fellesskap gir oss bedre og billigere tjenester enn om de skulle håndteres av den enkelte. SV vil ha et skatte- og avgiftsnivå som kan finansiere en god velferdsstat. 
Velferdsstaten må ta utgangspunkt i tidlig innsats. 
Barnehage, skole og skolefritidsordning er sentrale  institusjoner for å sikre et godt grunnlag gjennom mestring og kunnskap. Tidlig innsats betyr å forebygge framfor å reparere. Denne tankegangen må styrkes innen helsevesenet, men også i barnevern og de sosialfaglige tjenestene. På sikt er tidlig innsats det mest effektive tiltaket for å hindre frafall i skolen og for å bekjempe sosiale problemer. Innsatsen for ikkevoldelig konflikt- håndtering må styrkes betydelig.
Velferdsstaten må også ta utgangspunkt i vårt behov  
for trygghet. Pensjonssystemet skal gi mulighet for en verdig avgang fra arbeidslivet og en trygg alderdom.  Trygdesystemet skal gi inntektssikring ved arbeids- ledighet, sykdom, funksjonshemming og ulykker. Gode  og tilpassede tilbud må være tilgjengelig for alle eldre.
Utvikling av tverrfaglig samhandling mellom ulike 
tjenester i velferdsstaten for å redusere byråkrati, forbedre kvaliteten på tjenestene og gjøre det enklere å tilpasse tjenestene til menneskers ulike behov, er en viktig utfordring.
Det er et offentlig ansvar å sørge for velferd for alle. 
Større innslag av private tilbydere av velferdstjenester bidrar til å undergrave dette ansvaret, og svekker den demokratiske styringen av tilbudet. SV vil satse på,  utvide og utvikle velferdsstaten. Det offentlige må ta finansieringsansvaret for velferdstilbudet, inkludert rehabilitering og tannhelse. Samtidig må velferdsstaten romme et større mangfold av tilbud. SV vil satse  systematisk på å styrke ansattes medbestemmelse  i utviklingen av velferdsstaten. Medvirkning fra bruker-grupper, foresatte og pårørende trengs også for å utvikle gode tjeneste-tilbud. SV vil gi større makt til dem som er direkte involvert i, og berørt av, velferdstjenestene.
Privatisering kan true oppslutningen om, kvaliteten på og 
kompetansen i velferdsstaten. De ansatte innen velferd må få ha fokus på å gi mottakerne best mulige tjenester, ikke på å skape overskudd for sin arbeidsgiver. SV går derfor mot konkurranseutsetting og privatisering av offentlige tjenester.
Ideelle organisasjoner utgjør i dag en viktig og nødvendig 
del av velferdstilbudet. SV arbeider for langsiktige  og stabile vilkår for ideelle aktører, og er imot at  kommersielle tilbud får etablere seg på deres bekostning.
SV er mot markedsretting av offentlig sektor og ønsker 
ikke at modeller for kjøp og salg av varer tas i bruk på arbeid med mennesker. Vi må tvert imot bygge velferd  på tillit til de ansatte og respekt for den enkelte. Kunstige markeder i offentlig sektor forhindrer helhetstenking, forutsigbarhet og samarbeid, og skaper uproduktivt kontrollbyråkrati. 
Alle viktige velferdstjenester, også sykehus, må være 
tilgjengelig så nært folk som mulig. Dette må samtidig veies mot hensynet til rekruttering og robuste fagmiljøer. SV ønsker en sterkere demokratisk styring av finansiering, innhold og geografisk plassering av sentrale velferds-tjenester, og et klart politisk ansvar for prioriteringene som gjøres.8   SVs prinsipprogramVår mulighet til å bestemme over egne liv og delta  
i samfunnet er det som gjør oss fri. 
Markedskreftenes dominans på stadig flere arenaer  
gjør oss mindre fri. SV vil motarbeide en kommersialisering  
av alle sider av folks liv. Et mangfoldig samfunn der  mennesker har politiske og sosiale rettigheter og ikke opplever diskriminering, gir frihet til flere. SV vil  derfor utvide demokratiet og la folkestyre  erstatte markedsmakt.
demoKratI og rettIgheter
Brede og sterke folkelige bevegelser kjempet utover i  det forrige århundret gradvis fram en rekke demokratiske rettigheter og institusjoner. Å forsvare, styrke og  videreutvikle det levende og brede folkestyret er en av venstre-sidens viktigste oppgaver i vårt århundre.
Internasjonalt går utviklingen i retning av at flere land 
avvikler diktaturer, og at demokratiske institusjoner og rettigheter utvides. Samtidig ser vi at land utvikler seg økonomisk uten å utvikle et godt demokrati. Globale selskapers makt begrenser lands handlefrihet, og politisk styring med produksjon av varer og tjenester på en del områder reduseres. Mange viktige samfunnsavgjørelser fattes i lukkede rom hvor de som avgjørelsene angår, ikke har noen stemme, for eksempel på grunn av privatisering. Dette bidrar til en avmakt som kan svekke folks tiltro til de demokratiske institusjonene og partipolitikken. 
En profesjonalisering av politikken kan øke avstanden 
mellom folk flest og det politiske systemet. Samtidig opplever vi på mange områder en økende politisk del-takelse og aktivitet utenom de tradisjonelle partipolitiske kanalene, både nasjonalt og internasjonalt.
SV vil være garantisten for det grunnleggende prinsippet 
om frie og hemmelige valg med allmenn stemmerett.  Vi vil kompromissløst forsvare og styrke ytringsfriheten, organisasjonsfriheten og religionsfriheten, som er viktige forutsetninger for reelt demokrati. 
I et demokrati kan ikke viktige samfunnsposisjoner gå i 
arv. SV vil derfor avskaffe monarkiet og innføre republikk som styringsform i Norge.2. frIhet for alle, IKKe for de f å 
SV vil gjøre det lettere for personer med lovlig opphold i Norge å få stemmerett. Mange unge med kunnskaper og politisk engasjement får ikke sjansen til politisk påvirkning, derfor vil SV senke stemmerettsalderen og sikre ungdomsorganisasjoner innflytelse. SV vil arbeide for målrettede tiltak mot underrepresentasjon av kvinner og etniske minoriteter, og herunder øke bruken av kvotering.
Økt rettighetsfesting har vært viktig for utsatte grupper 
og som utvidelse av velferdsstaten. Når rettighetsfesting kombineres med begrensede ressurser, omfattende byråkrati eller kunstige markeder, stilles det omfattende krav til folk som vil bruke sine rettigheter. Lovfesting sikrer individets rettigheter gjennom å redusere  folkevalgtes og fagfolks makt, men det gir samtidig  folkevalgte og eksperter tilsvarende mulighet til å fraskrive seg ansvaret for enkeltmenneskers skjebne.  Rettighetsfesting uten fullfinansiering bidrar også til  at lokaldemokratiet svekkes, fordi det binder opp  kommunenes frie budsjettmidler. SV vil balansere dette gjennom å fullfinansiere de rettigheter som vedtas, tilstrebe universelle løsninger og ivareta demokratiet  gjennom å begrense bruken av detaljert rettigheslovgivning.
En fri samfunnsdebatt er demokratiets livsnerve. SV vil 
derfor forsvare og styrke ytringsfrihetens kår. Forsvar for ytringsfriheten må imidlertid ikke forveksles med et forsvar for meningsinnholdet. SV vil bekjempe eier- konsentrasjon i media for å sikre gode kår for ytrings-frihet. SV vil styrke ansattes rett til å uttale seg offentlig om saker som angår arbeidsplassen, og vil bekjempe alle forsøk på å innskrenke arbeidstakernes ytringsfrihet. 
Samene er Norges urfolk og har sine rettigheter nedfelt 
i ILO-konvensjonen og FN-erklæringen om urfolk. Det norske samfunnet må sikre samenes rett til å bevare og videreutvikle sitt språk, sin kultur og sine næringer,  blant annet ved å styrke Sametinget. Også Norges fem nasjonale minoriteter – jøder, kvener, rom, romani og  skogfinner – har en særegen historie og kultur de må gis rom til å bevare og videreutvikle.
deltaKel Se
Fagorganisering er den viktigste strategien for å  
utvide vanlige folks økonomiske makt. Kapitalens  internasjonalisering må møtes med en internasjonal arbeidersolidaritet. Vi må også utvikle nye økonomiske SVs prinsipprogram  9styringsredskaper, styrke eksisterende styringsordninger 
og utvide offentlig eierskap.
SV vil utvikle den tredje sektor i norsk økonomi og 
næringsliv, basert på samvirke og bedrifter eid av  de ansatte. Demokrati på arbeidsplassen vil gi større innflytelse over arbeidshverdagen, stimulere til å finne mer effektive løsninger og gi mer fokus på trygge arbeidsplasser enn børsverdien i selskaper.
En styrking av vårt representative demokrati kan 
bare skje gjennom at avstanden mellom folk og elite reduseres. Det er viktig å sikre høy valgdeltagelse i  alle lag av befolkningen. Åpenhet og informasjon er en  forutsetning for aktiv deltakelse og muligheten for å påvirke politiske prosesser. SV vil arbeide for økt bruk av direkte demokrati, som folkeavstemninger og deltak-ende budsjettprosesser, for å gjøre folk flest til aktive og ansvarlige deltagere, ikke bare passive tilskuere til den politiske prosessen. SV vil slik arbeide for et sosialistisk folkestyre med utjevning av makt og eiendom.
perSonVern
Tiltak som hver for seg kan være fornuftige på områder 
som helse, samferdsel og justis, setter personvernet under sterkt press. Bruken av registrering og kontroll av opplysninger om oss øker. Den teknologiske utviklingen åpner stadig for nye metoder for overvåkning og kontroll. SV vil ha strenge restriksjoner når det gjelder muligheten til lagring av opplysninger om folks kommunikasjon  og bevegelser. Det samme gjelder adgang til  kameraovervåking og avlytting.
Retten til integritet og vern om personlige forhold er 
et grunnleggende prinsipp som står over myndigheters ønske om kontroll og kunnskap. 
Kultur
Kultur gjør samfunnet rikere og gir menneskene bedre muligheter til å utvikle sine egne, skapende evner.  Kultur har en sterk egenverdi og bidrar til bedre helse, livskvalitet, utdanning, næringsutvikling og fred. Ikke minst kan kultur utfordre etablerte sannheter og sprenge grensene for hva som er normalt og akseptert. 
Et hovedmål med kulturpolitikken må være å sikre alle 
mennesker tilgang til et mangfoldig kulturtilbud. SV vil bekjempe en utvikling der kommersialisering på kultur-feltet innsnevrer dette mangfoldet. Alle må gis mulighet til å oppleve kunstformer der de bor. Dette er en særlig utfordring for skolen og kunstinstitusjonene. I skolen må alle få muligheten til selv å arbeide med kunstneriske og estetiske uttrykk. Kulturskolen må bli et gratis tilbud til alle barn og unge.SV vil arbeide for et inkluderende kulturliv hvor det er rom for både ”høyt” og ”lavt”, for profesjonelle og amatører.  Vi vil motarbeide maktkonsentrasjon i kulturlivet gjennom en bred og mangfoldig kulturpolitikk.
Aktive og kvalifiserte kunstnere må kunne leve av  
sin kunst og ha arbeidsvilkår som gjør dem i stand til  å skape kunst og kultur av høy kvalitet. Engasjementet  som kommer til uttrykk gjennom ildsjeler i lokale lag  og foreninger, bidrar til å bygge demokratiet og til å  motvirke sosiale forskjeller. SV vil sikre gode rammevilkår for organisert og uorganisert frivillig aktivitet.
Likestilling mellom målformene nynorsk og bokmål er  
et viktig prinsipp. I språk- og litteraturpolitikken skal  det offentlige sørge for at de offisielle språkene bokmål, nynorsk, samisk og tegnspråk utvikles gjennom at det skapes og formidles rik og variert skjønnlitteratur og  sakprosa. Bibliotekene skal være gratis og tilgjengelige for alle. I mediepolitikken er det særlig viktig å sikre kvalitet og mangfold. 
Kulturminnevernpolitikken skal sørge for samfunnets 
felles hukommelse. SV vil ha en friluftslivs- og idretts- politikk som både stimulerer til masseaktivitet og idrett på toppnivå. Kvinneidrett må prioriteres og verdsettes  på lik linje som mannsidrett.
mIgra Sjon og mangfold
SV arbeider for et inkluderende samfunn der mangfold  
er grobunn for personlig og samfunnsmessig utvikling.  SV mener at vi som samfunn har en plikt til å ta imot  mennesker med beskyttelsesbehov og til å arbeide  internasjonalt for å styrke rettighetene til mennesker  på flukt. SV er et antirasistisk parti. Vi vil aktivt bekjempe rasisme, diskriminering og fremmedfrykt i samfunnet.
Migrasjon har vært en like selvsagt del av menneskenes 
historie som det å være bofast. Også norsk historie  viser dette. Tidligere har en stor andel av vår befolkning  utvandret til USA på jakt etter et bedre liv. Nå er det Norge som, i kraft av å være  et rikt og trygt land, har tiltrukket seg mennesker som ønsker arbeid eller  beskyttelse.
Migrasjon kan skje frivillig, som oftest økonomisk 
motivert, eller tvunget, for eksempel som følge av sult, krig eller menneskehandel. Det er gode grunner til å anta at den globale migrasjonen vil øke, på grunn av fattigdom, økologiske katastrofer, voldelige konflikter og  befolkningsvekst. 
Norge må føre en human og solidarisk flyktning- og 
asylpolitikk. Vi ønsker en liberal og regulert innvandring  til Norge.10   SVs prinsipprogramBehovet for arbeidskraft kommer til å øke i framtiden,  
ikke minst i offentlig sektor. Også innvandring vil  være nødvendig for å dekke behovet for arbeidskraft  
i framtiden. 
Mennesker med innvandrerbakgrunn, urbefolkning og  
nasjonale minoriteter gjør Norge til et flerkulturelt  samfunn. Mennesker med bakgrunn i ulike kulturer 
 lever sammen og påvirker hverandres liv. Mangfoldet  
i det flerkulturelle samfunnet er et gode. Det gjør  
samfunnet rikere på kunnskap, språk, kulturuttrykk, 
meninger og livssyn.
I det flerkulturelle samfunnet må det være rom for store 
forskjeller i levemåte, kultur og religion.
Men skal et slikt samfunn fungere, må det også finnes et 
sett med felles rettigheter og plikter i bunn. SV vil bygge det flerkulturelle samfunnet på demokrati, likestilling, menneskerettigheter, ytringsfrihet og sosial utjamning. Vår kamp for likestilling innebærer en støtte til individer og minoriteter som ønsker likebehandling og forståelse for sin kultur, men også at vi aldri kan godta kulturelle eller religiøse unnskyldninger for diskriminering eller for  å begrense den enkeltes frihet.
I en global verden blir det mer og mer vanlig at mennesker 
har flere tilhørigheter. Det trenger ikke å gjøre folk til mindre lojale borgere av Norge. Vårt fellesskap skal ha rom for mange måter å være norsk på.
I et samfunn med stort livssynsmangfold må staten  
være livssynsnøytral. SV arbeider for en sekulær stat. Et slikt samfunn krever imidlertid at livssynsfriheten er sterk. Gjennom prinsippet om en tolerant sekularisme  vil vi arbeide for respekt for enkeltmenneskets rett til  å tro, samtidig som fellesinstitusjonene i samfunnet  er livssynsnøytrale. SV vil derfor avskaffe statskirke- ordningen og sikre at offentlige institusjoner er  livssynsnøytrale, samtidig som de enkelte trossamfunn får frihet og mulighet til å drive sin virksomhet.
Inkludering handler om at alle som bor i Norge skal ha like 
muligheter og plikter til å bidra og til å delta i fellesskapet. 
Inkludering er en toveis prosess. Både storsamfunnet og 
minoritetene må tilpasse seg. Innvandrerbefolkningen  i Norge har generelt lavere utdanning og lavere inntekt,  og rammes oftere av arbeidsledighet enn befolkningen 
som helhet. En politikk for arbeid til alle og mindre  
klasseforskjeller er derfor det viktigste bidraget til  
bedre inkludering. Arbeid og språkkunnskaper henger nøye sammen og er nøkkelen til et liv som aktiv deltaker  i samfunnet. SVs prinsipprogram  11SVs mål er et økologisk, økonomisk og sosialt bærekraftig 
samfunn. Det er et samfunn der makt og ressurser er rettferdig fordelt, og der naturen ikke overbelastes. Det er fullt mulig å skape et slikt samfunn, men det krever dypt-gripende endringer i måten vi organiserer økonomien på.
For å få til dette vil SV se alle deler av politikken isammen- 
heng. Beslutninger innen energisektoren, samferdsel, arealplanlegging, næringsvirksomhet, landbruk, bistand og utenrikspolitikk vil alle ha stor betydning for å nå et slikt samfunn.
Folks kunnskap og arbeidskraft er det viktigste for å 
skape en slik økonomi. Samfunnet må derfor systematisk investere i utdanning, forskning og et godt arbeidsliv. For at framtidens generasjoner skal ha tilgang til et godt miljø, stabilt klima og rikt naturmangfold, må hensynet til miljø være gjennomgripende i alt vi foretar oss.
et mIljø VennlIg norge
For at Norge skal være et foregangsland i miljøpolitikken, 
mener SV at alle samfunnsbeslutninger skal bygge på noen grunnleggende miljøprinsipper:
•	 Prinsippet	om	bærekraftig	utvikling	gir	vår	generasjon	
 ansvar for å gi kommende generasjoner like god tilgang 
 til natur og miljøressurser som vi selv har.
•	 Føre-var-prinsippet	sier	at	tvilen	skal	komme	naturen	til	 gode når miljøkonsekvensene av et tiltak er usikkert, 
 og at mangel på kunnskap ikke skal hindre tiltak for å 
 redde truet natur.
•	 Prinsippet	om	at	forurenseren	skal	betale	for	miljø- ødeleggelsene betyr at miljøkostnadene tas hensyn til 
 i alle beslutninger.
•	 Prinsippet	om	samlet	belastning	betyr	at	inngrep	  i naturen ikke skal vurderes isolert, men ut i fra  
 tilstanden til og den totale belastningen for  
 økosystemet. •	 Prinsippet	om	bruk	av	best	tilgjengelig	teknologi	er	 viktig for at ny miljøvennlig teknologi skal tas i bruk så 
 raskt som mulig. 
Klimaendringene er vårt største miljøproblem, og Norge må gå foran og vise at det er mulig å lage et klimavennlig samfunn. Den vestlige verden har et energiforbruk høyt over den fattige delen av verden. Redusert energiforbruk er derfor viktig både i et globalt solidaritetsperspektiv og 3. en øK ologISK bæreKraftIg øK onomI
for å nå våre klimamålsetninger. Energibruken må også  bli mer effektiv. Energiøkonomisering vil redusere behovet for energi og sammen med en overgang til fornybare  energikilder vil dette gi lavere utslipp av klimagasser og spare naturen for unødvendige inngrep.
Redusert forbruk i vår del av verden er en forutsetning for 
å løse mange miljøproblemer.
Vi må legge om fra fossil til fornybar energi, redusere 
transport og gjøre den mer miljøvennlig. Et framtid-srettet næringsliv basert på klimavennlig produksjon må erstatte olje- og gassutvinning, og fangst og lagring av CO
2 må tas i bruk der fossil energi fremdeles skal brukes 
i stor skala. Slik kan vi utnytte norske ressurser og skape arbeidsplasser uten å komme i konflikt med miljøet. SV er mot atomkraft på grunn av risikoen for ulykker med potensielt svært store skadevirkninger og et uløst problem med atomavfall. I prosessen med å produsere atomkraft dannes også stoffer som kan brukes til å pro-dusere atomvåpen. SV ser derfor kamp mot atomkraft og atomvåpen som to sider av samme sak. 
Norge har et rikt og særegent naturmangfold som vi 
har et internasjonalt ansvar for å ta vare på. SV vil sikre at truede arter og naturtyper gis vern eller tilstrekkelig beskyttelse. Vi vil opprettholde og verne natur- og  kulturlandskap, og styrke allemannsretten og  allmennhetens interesser. Samtidig vil vi legge til rette  for at alle kan utøve friluftsliv og bruke naturen, også  som grunnlag for verdiskaping.
Utslipp av farlige miljøgifter og kjemikalier som skader 
helse og miljø må stanses. SV vil stanse utslippene  av ikke-nedbrytbare miljøgifter og begrense luft- forurensingen særlig i utsatte områder. Avfall er  ressurser på avveie og skal så langt det er mulig gå  til materialgjenvinning og energigjenvinning. 
Det er store samfunnsomstillinger som vil avgjøre om vi 
klarer å løse miljøproblemene, men enkeltmennesket må også bidra. Det offentlige må legge til rette slik at det er enkelt å leve miljøvennlig og lønner seg å ta miljøvennlige valg i hverdagen.
En overordnet areal- og transportplanlegging er 
avgjørende for å skape et mer miljøvennlig samfunn.  Det er transportpolitikken som avgjør om vi klarer å skape 12   SVs prinsipprogrambyer med gode og trygge bomiljøer, og transportvalgene 
for framtiden styrer mye av mulighetene for å redusere klimautslippene. SV mener at kollektivtransporten skal være ryggraden i transportsystemet.
framtIdSrettet nærIngSlIV for hele landet 
Næringspolitikken skal bidra til produksjon av nødvendige varer og tjenester. SV vil ha et miljøvennlig næringsliv som skaper arbeidsplasser over hele landet. Næringslivet skal være variert og basert på kunnskap og lokale forutsetninger. Sentralisering og maktkonsentrasjon skal aktivt motvirkes. Et slikt næringsliv legger grunnlaget for bærekraftig ressursbruk og god fordeling av makt og inntekter. Dette er avgjørende veivalg for samfunnet som ikke kan overlates til markedskreftene. 
Et næringsliv basert på kvalitet, kompetanse,  
produktivitet og nytenkning er mer robust enn et næringsliv som bare konkurrerer på pris. Engasjerte og kompetente arbeidstakere er nødvendige for framtidens arbeidsplasser. God næringspolitikk betyr satsing på forskning, kompetanse og innovasjon.  SVs næringspolitikk er basert på fire prinsipper:
•	Vi skal produsere det samfunnet trenger: SVs nærings-
 politikk handler om å finne mekanismer som støtter 
 utviklingen og utbredelsen av nødvendige produkter og 
 tjenester. Næringspolitikken må derfor ha en idé om 
 hva samfunnet trenger, men ikke får, for eksempel 
 gode miljø- og klimaløsninger, og stimulere bedrifter til 
 innovasjon på disse områdene. 
•	Kunnskap og kompetanse: Forpliktende samarbeid 
 mellom fagbevegelsen, næringslivet og myndig-
 hetene har gitt et høyt lønnsnivå og små lønns-
 forskjeller. Det forutsetter at arbeidskraften har en 
 kompetanse som gjør den attraktiv, og tvinger  
 bedriftene til høy produktivitet. Dette er et viktig  
 konkurransefortrinn for næringslivet i Norge, som  
 næringspolitikken må forsterke. 
•	Økologisk og sosial bærekraft: Næringslivet skal høste 
 av ressursene innenfor naturens tåleevne, slik at  
 fornybare ressurser opprettholdes, klimautslipp  
 reduseres kraftig og naturmangfoldet bevares.   
 Næringslivet skal tilby faste stillinger med et godt  
 lønnsnivå og et godt arbeidsmiljø.
•	En desentralisert næringsstruktur: Levedyktige og 
 varierte arbeidsplasser må finnes der folk bor. Sterke 
 lokalsamfunn vil gi bedre utnytting av naturressursene. 
 Nærheten til ressursene gir høyere kvalitet, mindre 
 sløsing, flere arbeidsplasser og mer demokratisk 
 kontroll. Det betyr blant annet å satse videre på den 
 varierte bruksstrukturen innen landbruk og fiskeri, 
 industri og tjenesteproduksjon samt kultur og reiseliv 
 i distriktene.SV ønsker en variert næringsstruktur. Dette bidrar  
til større verdiskaping, mindre sårbarhet for konjunktur- 
endringer og flere trygge arbeidsplasser. Vi vil legge til 
rette for utvikling av et allsidig næringsliv som kan sikre velferd og sysselsetting også etter oljealderen.
Fisk og andre marine ressurser, dyrka jord, skog,  
vannkraft og vindenergi er Norges viktigste fornybare 
naturressurser. Primærnæringene er bærebjelken i mange lokalsamfunn og garantisten for matsikkerhet. Samtidig er disse næringene en stor kilde til forurensning og utslipp av klimagasser. SV vil se norsk landbruk i en global sammenheng og arbeide for at næringen i større grad produserer sunn, økologisk mat bygd på egne res-
surser. Landbruket er presset fra mange hold, og antall 
sysselsatte har gått dramatisk tilbake de siste årene. SV 
ønsker en inntektsopptrapping i landbruket.
Havbruksnæringen må gjøres økologisk og økonomisk 
bærekraftig.
SV vil motarbeide all næringsvirksomhet som er basert  
på dyremishandling eller uforsvarlig dyrehold.
Norge har en teknologisk ledende industri med høy  
miljøstandard. SV vil videreutvikle industrien for å sikre verdiskaping, sysselsetting og bedre innovasjon. Fornybar energi og miljøteknologi kan bidra til å kompensere for redusert oljeaktivitet og til å redusere klimautslippene. Satsing på fornybar energi kan legge grunnlag for  industriproduksjon og eksport av miljøteknologi. Økt støtte til utvikling og omstilling må kombineres med miljøavgifter, strengere krav om teknologistandarder, energisparing og reduserte klimautslipp. Kraftmarkedet må styres politisk, og industrien sikres kraft.
Tjenestesektorens andel av sysselsetting og verdiskaping 
er i vekst. Denne sektoren omfatter et vidt spekter av næringer som stiller store og varierte krav til utdanning og kompetanse. Tjenestesektoren har potensial for videre vekst, og det er viktig å satse på kompetanseutvikling  
og tjenesteinnovasjon for å videreutvikle sektoren. Deler 
av sektoren har arbeidsforhold som må bli langt bedre enn  
i dag.
SV vil satse på informasjons- og kommunikasjons- 
teknologi for å legge til rette for næringsutvikling,  
utvikle og effektivisere offentlige tjenester, fremme 
demokratisering og deltakelse og utjevne forskjeller  i makt og kunnskap gjennom deling av informasjon og teknologi.
Statlig eierskap har spilt en viktig rolle i utviklingen av 
norsk næringsliv, og statens eierskap i energisektoren har vært avgjørende for norsk industriutvikling. Det statlige eierskapet må videreutvikles og tilpasses nye SVs prinsipprogram  13utfordringer. Statlig eierskap skal sikre kontroll over  
naturressurser og infrastruktur og bidra til å hindre  utflytting av nøkkelkompetanse. Det bør også bidra til å utvikle nye nøkkelområder i et framtidsrettet næringsliv.
KunnSKap og for SKnIng
Kunnskap er kilde til innsikt, dannelse, verdiskaping og 
maktutjevning. Vi vokser som land og som mennesker  ved å vite og forstå mer. Norges viktigste formue er  menneskers kunnskaper og arbeidsevne. SV vil derfor satse på utdanning og opplæring, utvikling og forskning. Dette er sentrale investeringer i utvikling av næringsliv  og offentlig sektor.
SV prioriterer barnehage og skoler med høy kvalitet, rom 
for alle og kompetente ansatte. Det er viktig for alle barn å få utvikle sine evner og talent. Ved siden av å tilegne seg teoretiske og faglige perspektiver og ferdigheter, vil SV at barn og unge skal få utfolde seg kreativt, kunne tenke kritisk og samarbeide med andre mennesker.
Kvaliteten på fagutdanningen er helt sentral for et 
konkurransedyktig næringsliv i Norge. Det er en sentral samfunnsoppgave å sørge for at alle får muligheten til  å fullføre videregående opplæring. Dette inkluderer  læreplasser på yrkesfag. SV vil systematisk jobbe for å heve statusen til fagutdanningen for å sikre rekruttering og redusere status- og identitetsforskjeller mellom  akademisk og praktisk utdanning.
SV går inn for en variert og helhetlig skoledag som  
kombinerer fag, fysisk aktivitet, mat og andre praktiske, sosiale og estetiske aktiviteter. Frafall i opplæring må bekjempes med tidlig innsats, tydelige forventninger og tettere oppfølging. En mer praktisk skole med flere, kompetente ansatte, en styrket lærlingordning i tett samarbeid med næringsliv og offentlig sektor og sikring av alternative utdanningsveier er viktig. 
Grunnforskning er viktig for å styrke vår forståelse av oss 
sjøl og verden, for å utvikle samfunnet videre og danner grunnlaget for framtidig verdiskaping. SV vil sikre at det  er tilstrekkelige ressurser til grunnforskning. Prinsippet om forskningens frihet må vernes. Samtidig ønsker SV  at det skal forskes mer på de viktigste utfordringene  for samfunnet, for eksempel klimaspørsmål og utvikling  av velferdsstaten. Dette må gjenspeiles i forsknings- politikken.
Universitets- og høyskolesektoren har en viktig rolle i 
samfunnet. Den skal gi lik rett til utdanning, arbeidskraft som samfunnet trenger, og bidrag til kunnskapsbasert offentlig debatt. Universiteter og høyskoler må være offentlig finansiert og bygge på et bredt kunnskaps- og læringssyn. Studenter og akademisk ansatte gjør et  samfunnsnyttig arbeid ved å tilegne seg og utvikle kunnskap, og må gis gode arbeids- og læringsforhold. Samfunnet må legge til rette for gode boforhold og lånevilkår slik at alle sikres reelle muligheter for høyere utdanning.
Infra StruKtur 
En framtidsrettet og distriktstilpasset næringspolitikk 
må kombineres med en satsing på infrastruktur som reduserer tidsbruk og transportbehov. Det er en offentlig oppgave å bidra med nødvendig infrastruktur og store investeringer, som bygging av jernbane, kollektivtrafikk, veier, havner, flyplasser og infrastruktur for elektronisk kommunikasjon. Dette er viktige områder for samfunns- utviklingen som må ses i sammenheng med hverandre. Det krever demokratisk styring, og utbyggingen kan derfor ikke overlates til markedskreftene.
SV mener at programvare som er utviklet i offentlig regi, 
skal tilgjengeliggjøres som fri programvare slik at den kan videreutvikles i samarbeid og tas i bruk av hvem som helst.
SV mener at offentlig eierskap innen kollektivtransport 
er nødvendig for å sikre god samhandling og gode tilbud innen transportsektoren. I tillegg mener SV det må legges vekt på å utvikle tilpassede transporttilbud i tynnere befolkede områder.  14   SVs prinsipprogramSVs mål er et samfunn der kjønn ikke begrenser folks 
frihet. Alle mennesker skal ha like muligheter i samfunnet, uavhengig av kjønn, seksuell orientering eller kjønns- uttrykk. 
Norge er et av verdens mest likestilte land. Det er ikke 
tilfeldig, men skyldes den innsatsen venstresiden og kvinnebevegelsen i Norge har lagt ned gjennom mer enn hundre år. Kvinner i Norge har i dag rettigheter og  muligheter de fleste kvinner i verden ikke har. Men det er fortsatt langt igjen før et likestilt samfunn er oppnådd.
SV er et feministisk parti. Det betyr at vi erkjenner at 
kvinner undertrykkes politisk, sosialt og økonomisk – og at vi vil gjøre noe med det. Kvinner er underrepresentert  i maktposisjoner, kvinner eier mindre og tjener mindre  enn menn. Det skyldes maktstrukturer i samfunnet  som holdes oppe av tradisjon, kultur og økonomi. SV er  tilhenger av å ta i bruk radikale virkemidler for å endre strukturene som opprettholder kjønnsmakten i sam-funnet, herunder kvotering av kvinner til maktposisjoner.
Norge har et av Europas mest kjønnsdelte arbeids- 
markeder. Samtidig har tradisjonelle kvinneyrker  vesentlig lavere status og lønn enn tradisjonelle mannsyrker. Kvinner tjener i gjennomsnitt mindre  enn menn, jobber oftere deltid og er oftere ansatt  i midlertidige stillinger. Mange kvinner er økonomisk avhengige av partneren sin. I tillegg gjør kvinner  fortsatt de fleste ulønnede oppgavene i familien.
Økonomisk selvstendighet er nøkkelen til kvinnefrigjøring. 
Kampen for likelønn og lovfestet rett til heltidsarbeid må derfor være en bærebjelke i det feministiske arbeidet. 
Arbeidslivet må legges til rette slik at det er enkelt for 
kvinner og menn å forene arbeid og barneomsorg.  Kortere arbeidsdag må være ett mål i dette arbeidet. Samtidig må omsorgen for barn fordeles likere mellom mødre og fedre. Menns rett til permisjon må styrkes,  og samfunn og arbeidsliv må endres slik at både menn  og kvinner tar del i omsorgen for barn. SV vil arbeide for permisjonsordninger og andre velferdstiltak som bidrar  til økt likestilling i familien.
Kampen for likestilling mellom kvinner og menn må  
rette en særlig oppmerksomhet mot kvinner med  innvandrerbakgrunn. Det må legges til rette for at  4. femInISme – frIgjørIng og lIKeS tIllIng
kvinner med innvandrerbakgrunn oppnår økonomisk  selvstendighet slik at de kan ta egne valg. I dette arbeidet er det nødvendig med særskilte ordninger som øker  sysselsettingen blant kvinner med innvandrerbakgrunn.
Kvinner er overrepresentert blant verdens fattige.  
I mange land foregår fortsatt en systematisk, formell  diskriminering av kvinner. Mange kvinner har ikke makt  og myndighet over egen kropp og seksualitet, og får  ikke muligheten til arbeid og utdanning. Samtidig vet vi  at kvinnene ofte er nøkkelen til utvikling i fattige land.  SV vil styrke kvinners rettigheter i internasjonal politikk.
Kjønnsrollene som gutter og jenter vokser opp med, er  
en viktig del av grunnlaget for kjønnsmakten i samfunnet. Skolen og barnehagen må bidra til å bryte ned disse kjønnsrollene. For SV er målet å bli kvitt alle forventninger og fordommer basert på kjønn fordi de stenger for men-neskers livsutfoldelse og frihet. Økt vekt på utseende og kropp rammer spesielt unge jenter, men virker beg-rensende på alle mennesker. Forventninger knyttet til kropp og utseende bidrar til usikkerhet, ufrihet og  kjøpepress. En egen skjønnhetsindustri tjener enorme summer på kosmetiske operasjoner og skjønnhets- produkter. SV vil bekjempe dette skjønnhetstyranniet. 
Det mest ekstreme utslaget av maktforholdet mellom 
menn og kvinner kommer til uttrykk gjennom menns vold mot kvinner. Dette er et alvorlig samfunnsproblem i vårt land og internasjonalt. Vold mot kvinner og barn brukes systematisk som våpen i konflikter. I Norge ser  vi at nåværende eller tidligere partnere ofte begår  voldshandlingene. Det må en langt større og mer  systematisk innsats til fra samfunnets side for å bekjempe denne volden. På samme måte må seksuell trakassering av kvinner ses som et samfunnsproblem,  og ikke som et problem for den enkelte kvinne.
Prostitusjon er et uttrykk for maktforhold som gjør  
menneskers kropp og seksualitet til en salgsvare, samt  en tung drivkraft for menneskehandel. 
Menneskehandel er blitt en milliardindustri på linje med 
våpenhandel og narkotikaomsetning. Det er en trussel mot menneskeverdet når kroppen blir redusert til en vare som kan kjøpes for penger. Derfor arbeider SV mot porno, prostitusjon og strippeklubber. SV vil bekjempe  alle former for overgrep og alt annet misbruk av barn.SVs prinsipprogram  15SV vil bekjempe all diskriminering, vold og trakassering 
på grunnlag av seksuell orientering og kjønnsuttrykk. Lesbiske, homofile, bifile og transpersoner skal ha de samme rettighetene og mulighetene som mennesker med heterofil orientering. Norge må være en pådriver i det internasjonale arbeidet for å styrke rettighetene og bedre livsvilkårene for lesbiske og homofile.16   SVs prinsipprogramVerden har ressurser nok til at alle mennesker kan  
leve godt, men disse er grovt urettferdig fordelt. For  å få en rettferdig og fredelig verden trengs en radikal  omfordeling av makt og ressurser, en energibruk som  ikke skaper farlige klimaendringer og en økonomi  underlagt demokratisk styring.
Motkreftene mot demokratisering og utjevning er  
sterke. Endring er bare mulig gjennom politisk og  faglig organisering, og solidarisk kamp på nasjonalt  og globalt nivå.
En tøylesløs kapitalisme er verken økologisk, økonomisk 
eller sosialt bærekraftig, og gir sterk maktkonsentrasjon hos store, transnasjonale konserner. Økonomisk makt samlet på få hender er en trussel mot reelt demokrati. Konsentrasjon av privat eierskap til kapital er kilden til mye av forskjellene i samfunnet. Det er derfor nødvendig å finne former for samfunnsmessig styring som setter strengere rammer for kapital og ressursforvaltning på viktige områder, og som gir mer demokrati.
Konsekvensen av den nye økonomiske verdensordenen 
er en massiv forskjellsutvikling. Forskjellene øker på flere nivå i verdenssamfunnet – mellom fattige og rike land, mellom fattige og rike i rike land, og mellom fattige og  rike i fattige land.
Opphevingen av økonomiske reguleringer for kapitalen 
har åpnet for en omfattende global omstrukturering av produksjonen. Store deler av industriproduksjonen i de rike landene er blitt flyttet til land med billigere arbeids- kraft. De multinasjonale selskapene har gått i spissen for denne utviklingen, og et relativt lite antall selskaper dominerer nå store deler av internasjonal økonomi. Kamp om å tiltrekke seg investeringer, sammen med manglende politisk regulering, gjør at disse selskapene langt på vei kan diktere politikkens handlingsrom i ulike land.
Verden er i endring. USA får konkurranse av Kina som den 
dominerende økonomiske stormakt, og store land i Asia, Amerika og Afrika spiller en sterkere rolle i internasjonal økonomi. Nye globale maktforhold skaper ikke automatisk en mer rettferdig verden. Enorme forskjeller mellom rike og fattige land, og internt i det enkelte land, vanskeliggjør omstilling til et økologisk og sosialt bærekraftig samfunn. Selv om mange kommer seg ut av fattigdom, består store  
forskjeller og utbytting. Maktforholdene i internasjonal 5. global rettferdIghet
økonomi sender kapitalstrømmer fra sør til nord, og skaper mer urettferdighet. 
demoKratISerIng a V Interna Sjonal øK onomI
En tøffere global kapitalisme nødvendiggjør en styrking av 
motkreftene. For å skape rettferdig fordeling av makt og ressurser og hindre miljøproblemer må markeder styres og økonomien demokratiseres. Arbeidstakeres rettigheter må forsvares mot presset fra internasjonal konkurranse. Miljøet må forsvares gjennom å sikre at forurenser må betale for all forurensing og gjennom forbud mot farlige utslipp. Rettferdig fordeling må sikres gjennom globale skatter og en bedre utviklingspolitikk. 
Slike hensyn er viktige for mennesker over hele verden. 
De må gå foran hensynet til profitt og særinteressene  til stormaktene. SVs mål er internasjonale økonomiske  institusjoner og regler som sikrer rettferdig fordeling, arbeid og miljø.
SV ønsker et styrket og mer demokratisk FN og at flere 
internasjonale avgjørelser flyttes til organer i FN-regi. En solidarisk verden trenger flere avtaler som er juridisk forpliktende for alle stater og virksomheter. I dag tas for mange avgjørelser i internasjonale organisasjoner som  er med på å befeste de rådende maktforholdene og  forskjellene, som IMF, Verdensbanken, WTO og G20.  At disse demokratiseres eller erstattes med et  sterkere FN og mer demokratiske institusjoner, ivaretar interessene til de svakeste statene og det store flertallet av verdens befolkning. Skal makten til de globale  konsernene utfordres, kreves en global motmakt. Det  må skje gjennom fagorganisering, internasjonalt faglig samarbeid og en mobilisering av politisk styring av  kapitalen både på nasjonalt og internasjonalt nivå.
global omfordelIng
De gigantiske forskjellene mellom rike og fattige må bekjempes både mellom land og innad i land. For å  skape utvikling og global omfordeling trengs store endringer i verdens økonomiske strukturer. I dag går  de store pengestrømmene fra de fattige til de rike.Åpenhet om internasjonale pengestrømmer er en  forutsetning for å stoppe ulovlig kapitalflukt ut av  fattige land, som i omfang er mange ganger større enn utviklingsbistanden. Skatteparadis må bekjempes, og selskapene må pålegges å rapportere investeringer, virk-SVs prinsipprogram  17somhet, inntekter og skatt for hvert enkelt land de  
opererer i. SV arbeider for utviklingsfremmende  internasjonale handelsregler som ivaretar interessene  til fattige folk i fattige land. Handelsreglene må gi utviklingslandene politisk handlingsrom, og ikke frata  dem virkemidler som har vært sentrale i vår egen utvikling, som konsesjonsregler, heimfallsrett og krav til lokalt innhold ved investeringer. Det er særlig viktig at landene får muligheten til å bygge opp et variert næringsliv med mer avansert vare- og tjenesteproduksjon, der arbeidstakeres rettigheter er ivaretatt. Lokal mat-produksjon må kunne skjermes mot å bli utkonkurrert av subsidierte landbruksprodukter fra rike land. Et utviklings-fremmende handelssystem må også redusere transport, for å ivareta miljøhensyn og smittevern. 
Stor gjeldsbyrde skaper avhengighet og skeive  
maktforhold mellom låntaker og utlåner. Det trengs  internasjonale prinsipper for ansvarlig långiving og  låntaking som kan hindre nye gjeldsfeller. Illegitim  gjeld må slettes. 
SV arbeider for å etablere internasjonale skatter på  
finanstransaksjoner og transport som kan bidra til  finansiering av utvikling og klimatiltak i fattige land.  Norge må bli et foregangsland ved selv å innføre slike skatter og avgifter. 
Utviklingsbistanden fra rike land må økes og brukes i 
samsvar med mottakerlandenes planer og prioriteringer. Støtte til klimatiltak må komme i tillegg til eksisterende bistand. 
Interna Sjonale mIljø- og KlImautfordrInger 
SVs mål er et økologisk, økonomisk og sosialt bærekraftig 
samfunn. Det er et samfunn der makt og ressurser er rettferdig fordelt, der konflikter løses fredelig og der naturen ikke overbelastes.
Det er fullt mulig å skape et slikt samfunn, men det  
krever dyptgripende endringer i måten vi organiserer samfunnet på. 
Naturen skal tas vare på fordi vi som mennesker er 
avhengig av den, men også fordi den har verdi i seg selv. Et rikt naturmangfold er vår viktigste ressurs og sikrer oss mat, medisiner, materialer og livskvalitet.
Naturressursene er begrensede ressurser som må  
sette rammene for all økonomisk aktivitet. Jordas  ressursgrunnlag trues nå av et økonomisk system som ikke tar hensyn til miljøet. Kapitalismens tvang til vekst ødelegger ressursgrunnlaget og overbelaster naturen, samtidig som den reduserer menneskene til forbrukere. Kostnadene ved ødelegging av menneskenes livsgrunnlag blir ikke tatt med i de økonomiske aktørenes regnskaper, men blir betalt av de fattige og marginaliserte, og  skjøvet over på framtidige generasjoner. Skal vi løse  klimaproblemene og bevare artsmangfoldet, kreves  det en fundamental omlegging der økologiske grenser  og hensynet til mennesker og miljøet er styrende for  økonomien. 
Klimaendringer er sammen med global fattigdom og  
skjev fordeling den største utfordringen menneskeheten står overfor. Menneskelig aktivitet har økt andelen  klimagasser i atmosfæren med over en tredel. Det betyr at havet stiger, at sult som følge av tørke vil sende mil-lioner av mennesker på flukt, at tusenvis av arter  vil forsvinne og at enorme verdier ødelegges.
En global temperaturøkning er allerede i gang. Vi må 
hindre at temperaturøkningen på jorda overstiger to grader fra førindustrielt nivå dersom vi skal unngå  alvorlige, uopprettelige skader på mennesker og miljø.  Det krever at de globale utslippene av klimagasser reduseres drastisk og at hensynet til klimaet må  gjennomsyre alle beslutninger.
Ingen av jordas innbyggere har større rett enn andre til å 
slippe ut klimagasser i atmosfæren. Men den rike delen  av verden har stått for mye større klimautslipp enn  mennesker i fattige land, samtidig som det er folk i fattige land som rammes hardest av klimaendringene. Dette gjør at rike land står i en klimagjeld til fattige land. De rike landene må derfor ta ansvar både for å kutte sine egne utslipp og for å finansiere utslippskutt og klimatilpasning i den fattige delen av verden. Utviklingsland må også få muligheten til å øke sin velferd, men uten å belaste miljøet slik Vesten har gjort. Først da kan vi skape  klimarettferdighet.
Verdens matproduksjon må sikres mot overbeskatning  
av ressurser og et industrielt fiskeri og landbruk som over-forbruker naturressursene. SV mener at matproduksjonen må ta vare på det biologiske mangfoldet, bidra til mindre transport av mat og begrense klimautslippene. Prinsippet om matsuverenitet må legges til grunn, slik at land på en demokratisk måte kan utforme landbrukspolitikken så den sikrer mat til landets egen befolkning. For å sikre matproduksjonen må dyrkbar jord vernes mot utbygging. 
Det trengs en omfattende omprioritering av verdens  
ressurser for å nå målet om et bærekraftig samfunn.  Et mer demokratisk samfunn med sterkere politisk  styring av økonomien er derfor nødvendig for å løse  miljøproblemene. De store pengene og de kloke hodene må brukes til forskning og teknologiutvikling som styrer samfunnet i økologisk retning. Samfunnsplanleggingen må styrkes slik at viktige sektorer som transport, industri og landbruk tar hensyn til miljøet. Da må makt flyttes 18   SVs prinsipprogramfra store selskaper og over til demokratiske organer som 
kan ta beslutninger til beste for mennesker og miljø. Slik henger miljøkampen nøye sammen med kampen for utjamning og demokrati.
en fredelIg Verden
Vi ønsker en verden der det finnes internasjonale regler og institusjoner for å sikre fred og sikkerhet, samtidig som flest mulig avgjørelser tas nært folk for å sikre demokrati og folkestyre. SVs internasjonale arbeid er forankret i fredsbevegelsen, menneskerettighetsbevegelser og arbeiderbevegelsen.
Til tross for viktige framskritt tar krig og væpnet vold livet 
av mange mennesker hvert år, særlig fattige mennesker i fattige land, og stormaktenes atomarsenal kan fortsatt utrydde livet på jorda mange ganger. Bruddene på inter-nasjonal lov og rett er fortsatt mange, og fattigdom og utbytting er en viktig årsak til konflikt. NATO er med på å sikre at de rikeste landene kan ta i bruk både økonomiske og militære virkemidler for å ivareta sine interesser. 
I dag er USA en dominerende supermakt, men også 
regionale stormakter spiller en tyngre internasjonal rolle. Klima, fordeling og fred står fram som tre globale utfordringer som er tett vevet sammen.
Terrorismens mål er å skape frykt og utrygghet, og  
utøves både i statlig og ikke-statlig regi. Uansett årsak kan terrorisme aldri forsvares. Innenfor de rammene som hensyn til demokratisk kontroll, menneskerettigheter  og personvern setter, vil SV støtte nødvendige  beredskapstiltak mot terroraksjoner. Vi kan bare få en langsiktig løsning på utfordringen fra ulike former for terror dersom vi bekjemper de faktorene som skaper grunnlag for ekstremisme og terrorisme. 
Verdens atomvåpenarsenaler utgjør en stor trussel mot 
fred og sikkerhet, og spredning av atomvåpen kan få katastrofale konsekvenser. SV vil derfor arbeide for en internasjonal konvensjon som forbyr atomvåpen, og for full atomnedrustning. Norge bør søke samarbeid med andre land som arbeider for et forbud mot atomvåpen. SV vil sikre at forbudet mot produksjon, bruk og handel med landminer, klasevåpen, kjemiske og biologiske våpen overholdes og styrkes. Det må innføres et internasjonalt forbud mot bruk av utarmet uran i våpen.
SV er et fredsparti. SVs utgangspunkt er at konflikter skal 
bli løst med ikke-voldelige midler.
SV tar avstand fra all bruk av militærmakt som ikke er 
hjemlet i FN-pakten. 2000-tallets invasjoner i Irak og Afghanistan har vist de katastrofale konsekvensene slik bruk av militærmakt kan få. SV støtter okkuperte land og undertrykte folk i deres kamp for frihet og demokrati.Konflikt innad i land og væpnet vold tar livet av langt flere mennesker enn krig mellom land. FN må engasjere seg langt sterkere i disse konfliktene. Utvikling, forebygging og rettferdige og langsiktige fredsprosesser kan bidra til å hindre krig og starte en fredelig utvikling.
SV vil styrke menneskerettigheter, internasjonale avtaler 
og institusjoner som forvalter dem. Vi vil ha sterkere  sanksjonsmuligheter for å sikre disse. SV åpner for å bruke boikott og sanksjoner i situasjoner hvor andre  diplomatiske, politiske og mellomfolkelige virkemidler  har vist seg utilstrekkelige.
Interna Sjonal organISerIng
I møte med klimakrisa, verdens fattigdom og brudd  
på menneskerettigheter ser vi et stort behov for  internasjonalt samarbeid basert på forpliktende  avtaler mellom land.
Den globale miljøforvaltningen er fragmentert og svak.  
SV arbeider for å styrke det internasjonale miljøarbeidet slik at verdenssamfunnet kan settes i stand til i fellesskap å løse de globale miljøutfordringene, som farlige  klimaendringer og masseutryddelse av plante- og dyrearter.
Globale utfordringer som klimaendringer, menneske- 
rettighetsbrudd, skeivfordeling og fattigdom, krig og konflikt må møtes med både styrking av demokrati og folkestyre innad i hvert enkelt land, og med forpliktende internasjonalt samarbeid. Genèvekonvensjonene og  FNs menneskerettighetserklæring er eksempler på  gode overnasjonale regler som, på tross av sine mangler, beskytter friheten til enkeltindivider og dermed er  med på å styrke folks fundamentale demokratiske  rettigheter. Slike ordninger er nødvendige for å få til  effektive tiltak raskt nok for å imøtegå noen av vår tids største utfordringer.
SV stiller seg derimot skeptisk til overstatlighet der 
denne trekker beslutninger lenger bort fra befolkningen og dermed svekker deres demokratiske rettigheter. Dette gjelder blant annet EUs overnasjonalitet, der beslutninger av avgjørende betydning for de enkelte lands samfunns- organisering tas lengst mulig unna folket. Overnasjonale ordninger av denne art er et dobbelt onde; folkestyret svekkes og blir erstattet med en nyliberalistisk  økonomisk orden som verken er demokratisk eller forenlig med sosialismens mål og verdier.SVs prinsipprogram  19nor SK utenrIKS- og SIKKerhet SpolItIKK
SV mener norsk utenriks- og sikkerhetspolitikk må  
bygge på to perspektiver:
•	 En	klar	stemme	for	global	rettferdighet,	løsning	på	
 klimaproblemene, nedrustning, fredelig konfliktløsning 
 og demokrati.
•	 Ansvar	for	egen	sikkerhet	i	våre	nærområder.
Norges internasjonale stemme må styres av hva som 
kan sikre global rettferdighet, også der dette kommer i konflikt med norsk egeninteresse. Det viktigste for en fredeligere verden er å forebygge konflikter og redusere fattigdom og forskjeller. SV mener at Norge skal fortsette å spille en meglerrolle i konflikter der det er ønsket.  Norge skal kjennetegnes av vår satsing på diplomatiske, økonomiske og politiske virkemidler i møte med krig og konflikt. Vi skal være en pådriver for menneskerettigheter og arbeide for nedrustning. Norge må være en sterk stemme internasjonalt for å motarbeide at den sterkestes rett skal gjelde og at de rikeste statene og selskapene skal kunne diktere den globale utviklingen.
Norge må arbeide for å styrke internasjonale spilleregler. 
Vi må også være beredt til på egen hånd å innføre regler vi kjemper for internasjonalt, for eksempel når det gjelder økonomi, våpen og klima. Det er i vår egeninteresse å forbedre internasjonale spilleregler, og det er svært viktig for å hindre krig, urettferdighet og klimaproblemer.
Norges rolle i verden består av mer enn vår uttalte  
utenriks- og utviklingspolitikk. Norges fotavtrykk preges av oljefondets investeringer, norske selskapers  virksomhet i andre land og sterke eksportinteresser.  Det trengs en langt mer politisk styring av norske  investeringer og norsk eksport, for at disse ikke skal være i strid med hensynet til utvikling og miljø. Statlige selskaper må pålegges strenge krav til sin virksomhet i utlandet. Eksportinteressene må ikke gå foran fattige lands behov for politisk handlingsrom i internasjonale  handelsforhandlinger. SVs mål er en samstemt norsk politikk for fred og utvikling.
Pensjonsfondet (SPU) gjør Norge til en stor finansiell aktør 
globalt. De etiske retningslinjene har vært viktige for  å sette en stopper for at Norge gjennom oljefondet bidrar til alvorlig miljøødeleggelse, barnearbeid eller opp- rustningskappløp. Men det er mulig å bruke fondet langt mer aktivt for å fremme fred, utvikling og miljø verden over, og SV mener vi har en plikt til å ta denne muligheten i bruk. Fondet må brukes aktivt for å påvirke konserner, pensjonsfond, andre investorer og regjeringer.
Pensjonsfondets investeringer bør brukes til direkte 
investeringer for miljø og utvikling i fattige land. Slike investeringer bør særlig settes inn i land som respekterer demokratiske rettigheter, urfolksrettigheter, kvinners rettigheter og faglige rettigheter. Slik kan utviklingsland bli mindre avhengig av lån fra IMF og Verdensbanken som stiller krav om å føre en markedsliberal, miljøødeleggende og fattigdomsskapende politikk. For framtidige  generasjoner er løsning av klimakrisa og globale  fattigdomsproblemer avgjørende i seg selv, men også  en forutsetning for at fondet kan ivareta sine økonomiske forpliktelser.
EUs markedsliberalisme innebærer en systematisk  
styrking av kapitalkreftene på bekostning av fag- bevegelsen og andre motkrefter i Europa. EU undergraver demokratiet og svekker muligheten for folkelig deltakelse. Utenfor EU står Norge langt friere til å kjempe for global rettferdighet i solidaritet med dem som trenger det mest. SV er derfor motstandere av norsk EU-medlemskap og EØS-avtalen.
Hovedoppgaven i norsk sikkerhetspolitikk er å ivareta  
det store norske land- og sjøterritoriet og de sikkerhets- utfordringene som følger med det. Store fiskeriressurser, usikkerhet om energiressurser, et styrket Øst-Asia og Russland og en gradvis åpning av Nordøstpassasjen på grunn av issmelting i Arktis gjør nordområdene viktigere og mer konfliktfylte. Norge må søke et godt samarbeid med Russland og andre stater om å forsvare miljø og god ressursforvaltning i nordområdene.
Gjennom NATO-medlemskapet er Norge del av en militær 
strategi som bygger på bruk av atomvåpen og åpner for offensive militære operasjoner utenfor NATOs område. Dette er trusler mot vår sikkerhet. NATO-medlemskapet og det tette bilaterale militære samarbeidet knytter oss for ensidig til USA i sikkerhetspolitikken. SV er mot norsk medlemskap i NATO. Norge bør i stedet samarbeide med de land vi har sterkest interessefellesskap med. Innen forsvar, økonomi og andre felt er det rom for en tettere nordisk politisk sammenslutning. Det vil også styrke den nordiske stemmen internasjonalt.
Det norske forsvarets viktigste prioritet er oppgavene 
i våre nærområder. Det gjelder tradisjonelle militære trusler og sikkerhetsutfordringer knyttet til ressurser/miljø, samfunnssikkerhet og terror. SV vil styrke Norges politiske bidrag til fredsbygging og utvikling i sårbare stater, til beskyttelse av sivile og respekt for de human-itære prinsippene i væpnet konflikt. Norge kan delta i fredsbevarende operasjoner med et klart FN-mandat. Slike operasjoner må være i FN-regi. SV støtter ikke norsk deltakelse i militære operasjoner på fremmed territorium som bryter med dette. Prinsippet om allmenn verneplikt bør opprettholdes. Norge skal ikke selge våpen til land i krig, heller ikke til allierte land i krig. SV ønsker å redusere den norske krigsmaterielleksporten. 20   SVs prinsipprogramKampen for rettferdighet og frihet for alle mennesker kan 
aldri avsluttes. Ingen ideologi eller samfunnsform er et mål i seg selv. SV kjemper for et sosialistisk samfunn fordi en ny samfunnsorganisering er nødvendig for å løse de store oppgavene i vår tid og sikre alle mennesker frihet  og like muligheter. 
Et sosialistisk samfunn kan ikke utvikles på tegnebrettet, 
men må formes gjennom folkelig deltakelse og politisk kamp. Et sosialistisk samfunn må innebære at klaseskiller fjernes og at godene deles for å sikre økonomisk og sosial likhet, at politikken demokratiseres for å fremme folks aktive deltakelse og at ressursene eies og kontrolleres  av de som arbeider eller av fellesskapet. 
Selv om samfunnets rikdom skapes av vanlige mennesker 
gjennom arbeid, er eiendom i kapitalistiske samfunn  konsentrert i hendene på et mindretall. Den skeive  fordelingen av eiendom fører til ulikhet og klasseskiller. Skal godene deles rettferdig, må arbeidslivet  demokratiseres. SV ønsker en økonomi med arbeidereie, samvirker og selvstendig næringsvirksomhet. Men demokrati i arbeidslivet er likevel bare en forutsetning  for rettferdighet. Også i en økonomi dominert av  demokratiske eierformer, vil økonomiske forskjeller  måtte jevnes ut av det offentlige.
En sosialistisk økonomi må sikre fellesskapet råderett 
over samfunnets viktigste ressurser. En utvidet offentlig sektor stiller strenge krav til åpenhet, direkte folkemakt og kontinuerlig kamp mot korrupsjon og maktmisbruk.
Et sosialistisk samfunn har behov for så vel sentral 
planlegging som markedsmekanismer. Alle skal ha rett til å påvirke økonomien, og menneskers behov skal styre produksjonen. Samfunnsmessig styring er nødvendig for å ivareta hensynet til miljøet og rettferdig fordeling av samfunnets ressurser. På en del områder er likevel et marked den beste måten å organisere forholdet mellom konsumenter og produsenter. Utjevning av økonomiske forskjeller vil gjøre at markedet i langt større grad vil reflektere ulike ønsker og behov, og ikke først og fremst ulik kjøpekraft slik som i dag. Rettferdig fordeling er en forutsetning for et velfungerende marked.et So SIalIS tISK folKeS tyreSVs prinsipprogram  21Vår sosialistiske overbevisning bygger på at alle  
mennesker er like mye verdt. Klasseskiller kan erstattes av rettferdig fordeling og mer demokrati. Vår visjon er  et samfunn der ingen har makt til å utnytte andre  mennesker og der hensynet til miljøet settes foran profitt. 
Vi mennesker er skapere av vår egen virkelighet. Vi 
påvirkes og formes av det samfunnet vi lever i. Vi fødes inn i et samfunn som er fullt av normer og lover som  er blitt skapt av mennesker gjennom årtusener.  Samfunnet endres stadig ettersom folk påvirker det.  Det gjør at folk gjennom sin bevissthet og sine aktive handlinger har forutsetninger for å skape et likestilt  og solidarisk samfunn. 
Mennesket er i sin natur aktivt og produktivt. Det gjør at 
vi kan skape, men også løse, store felles problemer som møter menneskeheten. SV arbeider for et samfunn som gir alle muligheter til utvikling og deltakelse. Rettferdig fordeling og mangfold gir forutsetninger for at mennesker kan leve på ulike måter og utvikle sine relasjoner og  skapende evner. SV arbeider for et samfunn der vi løser viktige oppgaver i fellesskap.
Mennesker har en unik evne til solidaritet og til å sette 
seg inn i andres opplevelser. SV arbeider for et samfunn der vi ikke dømmes og rangeres etter kjønn, hudfarge, seksuell legning eller størrelsen på lommeboka..  Det gjør at det er selvsagt for oss å kjempe på lag med  de gruppene i samfunnet som diskrimineres, undertrykkes  
og usynliggjøres.
SV skal arbeide for at barns rettigheter synliggjøres og 
konkretiseres i utviklingen av det norske samfunnet.
SterKe allIanSer
For SV går arbeid i og utenfor folkevalgte organer hånd i hånd. Demokratiet utvides og fungerer best når folk flest engasjeres i politisk arbeid og har direkte innflytelse på politiske beslutninger. Folkelige demokratiske bevegelsers innflytelse på politikk er en forutsetning for et  velfungerende demokrati. Det er begrenset hva et  sosialistisk parti kan oppnå gjennom et parlamentarisk system alene.
Deltakende demokrati på ulike samfunnsområder er  
en bærebjelke i SVs strategi for økt folkemakt.forandrIng er mulIg
SV deler mange mål med store folkelige bevegelser  og vil styrke båndene til bevegelser og organisasjoner.  Internasjonalt vil vi være en del av brede sosiale  bevegelser som mobiliserer en motmakt mot globale  konserner og politiske eliter. Nasjonalt er vi et talerør inn  i politikken for radikale folkelige bevegelser som vil trekke Norge mot venstre.
SV er et feministisk parti, og en av våre viktigste allierte 
er derfor kvinnebevegelsen. Vi har lenge stått sammen i kampen for kvinners rettigheter og like muligheter uavhengig av kjønn. Det å organisere seg er en  forutsetning for å kunne drive effektiv kvinnekamp. Det  er kun når vi står sammen vi er sterke nok til å utfordre den skeive maktfordelingen mellom kjønnene. SV må  fortsette å samarbeide med kvinnebevegelsen og jobbe for å styrke dens posisjon. Bare slik kan vi drive den  feministiske kampen framover.
Kapitalkreftenes viktigste organiserte motkraft i dag 
er fagbevegelsen. Den sitter på maktmidler som kan utfordre kapitalkreftene, fordi den organiserer folk som gjennom sitt arbeid skaper verdiene i samfunnet. SVs samarbeid med fagbevegelsen og SVs politiske arbeid for å styrke fagbevegelsens posisjon i samfunnet er derfor avgjørende. SV vil være en drivkraft for å bygge broer og kraftfulle allianser mellom fagbevegelsen og andre sosiale bevegelser, både nasjonalt og internasjonalt.
Kampen for sosialisme må først og fremst drives gjennom 
en massiv folkelig mobilisering, forankret i de sosiale  gruppene som rammes når markedskreftene får styre fritt. Et sosialistisk parti er aldri sterkere i folkevalgte organ enn den folkelige mobiliseringen som skjer utenfor. Det er her vi henter vår styrke. Vi kjemper for et folkestyre og for sosialisme nedenfra. Et sosialistisk folkestyre kan først bli en realitet når folk selv er med på å forandre samfunnet. I kampen for sosialisme trengs ikke bare et sosialistisk parti, men en folkebevegelse. SVs sjel ligger i sosialisme nedenfra.
Gjennom politisk oppslutning i valg vil SV bruke sin 
posisjon til å drive fram forandring. På alle nivåer kan folkevalgte organer ha stor makt, og arbeidet med å stille til valg og vinne flertall er nøkkelaktiviteten for et politisk parti. Ingen grunnleggende forandring i sosialistisk retning er mulig uten å vinne flertall i folkevalgte organer.SV vil bruke folkevalgte organer til å demokratisere 22   SVs prinsipprogramøkonomien og forvaltningen av våre felles naturressurser 
gjennom offentlig eierskap, politiske reguleringer og  folkevalgt styring. 
SV vil samarbeide med andre partier i folkevalgte organer 
for å få gjennomslag for vår politikk. Posisjoner er aldri noe mål i seg selv. SV søker maktposisjoner når dette kan dreie samfunnsutviklingen mot venstre. Nasjonalt vil vi søke regjeringsmakt og flertall i Stortinget for en allianse som kan oppnå dette. Lokalt vil vi søke ulike samarbeid  og konstellasjoner basert på hva som kan gi størst  uttelling for vår politikk i det enkelte fylke og den enkelte kommune. SV vil internasjonalt, nasjonalt og lokalt  samarbeide med sosiale bevegelser og interesse- organisasjoner som kan bidra til å styrke vår politiske gjennomslagskraft.
Vi styrer samfunnsutviklingen selv. Samfunnet er skapt 
av mennesker og kan endres av mennesker. Sammen kan vi forandre verden og hverdagen til det bedre.SVs prinsipprogram  2324   SVs prinsipprogram
Sosialistisk Venstreparti
Akersgata 35, 0158 Oslo
+47 21 93 33 00
post@sv.no
www.sv.no
www.facebook.com/SVpartimeld deg inn i SV! 
Send SmS med 
«innmelding» til 2090www.sv.no