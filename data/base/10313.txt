
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Norges kirkelige landslag

har formulert sitt standpunkt i følgende prinsipielle saker: 
	Landslaget er en sammenslutning av kvinner og menn, som med sorg ser det målbevisste avkristningsarbeide, som er igang også i vårt folk, og vil samlet og energisk motarbeide denne avkristning. Hvad landslaget derfor vil, er å arbeide for at kristendommen ikke mister sitt tak i det norske folk og dets liv. 
	Derfor vil landslaget, da det ser hvilken avgjørende betydning hjemmene har, verne vårt folks hjem mot alt, som vil skade dem, og arbeide for gudsfrykt i hjemmene. 
	Da landslaget også vet, hvilken grunnleggende betydning kristendomsundervisningen og i det hele en kristen skole har, vil det motarbeide skolens avkristning og kalle folket frem til vern om den kristne skole i vårt land. 
	Vår folkekirke har gjennom årene like til den dag idag utført en velsignelsesrik gjerning i vårt folk. Landslaget vil derfor styrke kirkens stilling i folket og arbeide for en mere arbeidsdyktig kirke også gjennem et større selvstyre overfor staten. Landslaget vil arbeide for å bevare vor kirke på Guds ords og vår lutherskes bekjennelsesgrunn. 
	Til å opnå det, som nu er nevnt, er det også påtrengende nødvendig, at landslaget arbeider for, at kristendommens grunnsetninger hevdes i vårt folkeliv og i vår lovgivning. Landslaget er intet politisk parti og driver ingen partipolitikk. Men det søker å tale og fremme kristendommens sak i alle partier og hos våre statsmakter. 
	Videre rettes det en skriftlig henvendelse til de forskjellige politiske partiers stortingskandidater, med anmodning om å besvare følgende spørsmål: 
1. Vil De være med å verne om vår skoles kristendomsundervisning og stemme for at faget får bedre vilkår i den høiere skole?
2. Vil De medvirke til at gjeldende lov og rett effektivt håndheves og at vårt lands rettspleie skjer på en helt upartisk og rettferdig måte?
3. Vil De virke for at grunnlovens bestemmelser om forbud mot offentlig spott over Gud og kristendom må bli effektivt hevdet?
4. Vil De stemme for en lov om at Gud ikke må bli fremstillet ved noen offentlig forestilling?
5. Vil De være med på også ad lovens vei å søke motarbeidet det voksende antall ekteskapsskilsmisser?

Evaluation Only. Created with Aspose.Words. Copyright 2003-2024 Aspose Pty Ltd.
