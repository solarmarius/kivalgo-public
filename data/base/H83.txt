
Stortinget, 9. november 1995
fra Stortingsrepresentant Dag C. Weberg (H)
Skilsmisse og eiendomsrett
NTB-oppslaget i en rekke norske aviser om ekteparet som etter 44 år må skilles for ikke å miste slektsgården er dessverre sant.
Høyre beklager det sterkt om det i offentlig forvaltning ikke lenger er rom for fornuftig bruk av skjønn der dette er nødvendig i enkeltsaker.
Ekteparet Randi og Henry Trettø har vitterlig arvet en slektseiendom som de vil forvalte til neste generasjon tar over.
Da kan det umulig være en oppgave for samfunnet å tvinge frem en skilsmisse som eneste løsning fordi en ligningsetat ikke godtar at ektefellene i en periode har hvert sitt postnummer.
Henry Trettø er i dag eiendommen Troningens formelle eier. Han bor på og driver sin slektsgard. På denne måte oppfyller han både jordlovens betingelser og eiendomsrettens ideelle innhold.
Det er ikke mangel på skilsmisser i dagens Norge. Myndighetene bør i dette tilfellet avstå fra en skilsmisse som vilkår for oppfylling av et innfløkt regelverk.
