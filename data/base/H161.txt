
PRESSEMELDING 4.OKTOBER 1996
Fra Høyres leder Jan Petersen
Stø kurs løser ikke problemene
Måtelig stramt
Regjeringens evner i sitt budsjettforslag ikke å foreta tilstrekkelige omdisponeringer til offentlige kjerneoppgaver som helse-, justis- og samferdselssektoren. Innrettingen av finanspolitikken er måtelig stram, men den underliggende veksten er høyere enn i fjorårets budsjett. Dette er bekymringsfullt i en situasjon med tiltagende pressproblemer i økonomien. Budsjettet er et opplegg for tiltagende inflasjon.
Skattelettelser fremfor høy lønnsvekst
Skattelettelser til alle norske lønnsmottagere bør være statsbudsjettet bidrag for å styrke familienes økonomiske handlefrihet og valgfrihet og for å sikre en kombinasjon av reallønnsvekst og lave lønnstillegg neste år. Regjeringens såkalte toppskattelettelse er i realiteten bare en justering som gir tilbake en del av den skatteøkning som har skjedd siden 1992. Norsk økonomi trenger sterkere sparestimulerende tiltak gjennom en styrking av AMS og ordningen med pensjonssparing med skattefradrag.
Helsesektoren trenger strukturendring
Regjeringens satsing på innsatsbasert sykehusfinansiering er svak og lite egnet til å få mer behandling ut av pengene. Høyre vil foreslå en sterkere satsing enn Regjeringen foreslår til den innsatsbaserte finansieringen. Den innsatsbaserte finansieringen bør økes og gå direkte til sykehusene, ikke til fylkeskommunene.
Nye angrep på småbedriftene
Regjeringens forslag om å øke bedriftenes sykelønnskostnader er et angrep på småbedriftene og en innrømmelse av at sykelønnsutgiftene er ute av kontroll. Det er nødvendig med en omlegging av ordningen, ikke en overvelting av kostnadene på bedriftene.
