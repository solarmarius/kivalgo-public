
Stortinget, 2. november 1995
Av stortingsrepresentant Dag C. Weberg (H)
Høyre slår ring om både eiendomsrett og reindrift.
Arbeiderpartiet, Sosialistisk Venstreparti og Kristelig Folkeparti går inn for endringer i reindriftsloven som ensidig belaster grunneierne i de berørte områder.
Høyre går mot flertallets "speilvendingsprinsipp" som proklamerer en generell reinbeiterett i fjell og utmark innenfor dagens forvaltningsområder.
Når myndighetene finner det nødvendig av hensyn til reindriftsnæringen vil Høyre at reinbeiterett på privat grunn skal kunne eksproprieres innenfor forvaltningsområdet.
For Høyre er det da viktig at grunneieren får full kompensasjon.
Fordi det her foreslås en ny rettspraksis, finner Høyre det rimelig at staten må dekke rettsomkostninger.
