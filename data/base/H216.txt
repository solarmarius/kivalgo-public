
Stortinget, 15. november 1996
Jan Petersen
Høyres stortingsgruppe har idag sendt nedenstående brev til statsminister Thorbjørn Jagland.
Statsministerens Kontor
Postboks 8001, dep
0030 Oslo
I tilknytning til Stortinget behandling av Revidert Nasjonalbudsjett i juni i år ble det stilt en del spørsmål til regjeringen om departementenes kjøp av eksterne utrednings- og forskningsoppdrag. Forskningsstiftelsen FAFO var ikke blant de institusjoner som ble berørt i korrespondansen.
På denne bakgrunn vil vi be statsministeren om en oversikt over departementenes og underliggende etaters samlede årlige kjøp av forsknings- og utredningstjenester fra FAFO siden 1990. Jeg ber også om å få opplyst om slike tjenester er innkjøpt etter bruk av anbud eller på annen måte konkurrerende tilbud.
Med vennlig hilsen
