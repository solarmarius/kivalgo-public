
Stortinget, 8. september 1997
Pressemelding fra Svein Ludvigsen (H), leder i Næringskomiteen
Utviklingen i norsk utenriksflåte
Skipsfartspolitikken er en suksess, sier Svein Ludvigsen, leder i Stortingets Næringskomite under henvisning til oppslag i NRK's Radio.
Den nye skipsfartspolitikk som Stortinget har vedtatt gir nå gode resultater, og samarbeidet mellom rederiene og sjømannsorganisasjonene som lå til grunn for Stortingets vedtak om nye rammebetingelser og skattepolitikk for norsk rederidrift, styrker nå hele det maritim-industrielle næringslivet i Norge.
Svein Ludvigsen viser til at
* Norge har nå verdens 4. største handelsflåte, og verdens nest største flåte under eget flagg
* det er nå sysselsatt 1050 flere nordmenn i utenriksflåten, og antall utlendinger går ned
* 83% av kontraktsmassen på 115 norske skipsnybygg skal registres med norske flagg
* det siste året har det vært større innflagging til norsk flagg fra utenlands flagg enn motsatt.
