
Stortinget, 6. mai 1997
Jan Tore Sanner
Høyre fikk gjennomslag for alle krav til Reform -97
Høyre og Arbeiderpartiet har nå kommet frem til enighet i forhandlingene om Reform 97.
Høyre har fått gjennomslag på alle punkter:
* Bevilgningene til lærebøker økes med 178 mill. kr. Hvorav 150 mill. kr. skal benyttes til såkalt tilleggslitteratur til prosjektarbeid og tilpasset undervisning.
* Det bevilges ialt 200 mill. kr. til kommuner som må benytte midlertidige lokaler. Dette for å sikre at kommunenes utgifter til midlertidige lokaler ikke svekker det øvrige skoletilbudet og for å sikre at de midlertidige løsningene i løpet av 1997-1998 skiftes ut med permanente lokaler. 100 mill. bevilges i revidert nasjonalbudsjett for 1997, resten i revidert nasjonalbudsjett for 1998.
* Departementet pålegges å kvalitetssikre skoletilbudet til 6-åringene før skolestart. Departementet gis fullmakt til å iverksette nødvendige tiltak dersom tilbudet ikke er godt nok. Videre kan departementet pålegge kommunen å bruke andre lokaler inntil de planlagte skolelokalene er av tilfredsstillende kvalitet.
