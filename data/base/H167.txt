
Stortinget, 6. februar 1996
Pressemelding frå Hallgrim Berg
Høgre med forslag om nytt teaterfond
Kulturpolitisk talsmann i Høgre, Hallgrim Berg, opplyser at partiet vil gjera framlegg om eit nytt fond til fremjing av teaterproduksjonar i Noreg. I dag er det eit stort problem at det aller meste av utgiftene ved dei leiande institusjonsteatra er bundne i faste fortløpande kostnader. Det gir lite rom for nyskaping og større og dristige satsingar, men gir ein teatersituasjon som mange for tida karakteriserer som «kunstnerisk lågbluss».
Høgre kan tenkja seg eit fond til produksjonsstøtte som alle teater kan søkja til spesielle oppsetjingar, moglegvis med auga for forestillingar som også skal ut på turne.
Fondet, som bør ha ei ramme på 20-25 mill. kroner, kan i stor grad finansierast innanfor dagens rammer. Berg seier han har merka seg stor interesse for ideen, og vil utdjupe denne under interpellasjonsdebatten om norsk teaterpolitikk i Stortinget 20.februar.
