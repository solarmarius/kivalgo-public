
Oslo, den 25. mai 2000
Inge Lønning
HØYRE SATSER PÅ UTDANNELSE OG FORSKNING I REVIDERT NASJONALBUDSJETT
Høyre fortsetter satsingen på utdannelse og forskning i sitt alternative opplegg til Revidert nasjonalbudsjett - med forslag om å bevilge ca. 230 mill. kr i "friske midler". Dette kommer i tillegg til at Høyre går imot Regjeringens forslag om å kutte bevilgningen til omstillingstiltak ved universitetene og om å kutte bevilgningen til en lenge påkrevet restaurering av Urbygningen.
De 230 mill. kr i Høyres "utdannelsespakke" er foreslått brukt slik:
100 mill. kr til nye forskerrekrutteringsstillinger - som et første skritt for å følge opp Stortingets ønske om en sterk satsing på dette område,
100 mill. kr til etterutdannelse for lærere i grunnskolen og videregående skole,
valutakompensasjon til utenlandsstudenter som er blitt skadelidende av de sterke valutasvingninger på pund og dollar (koster mellom 30 og 40 mill. kr).
