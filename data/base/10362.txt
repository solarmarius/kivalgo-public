Høyres 
stortingsvalgprogram 
2013–2017
innHolD:
Høyres  FormÅlsparagraF:
”Høyre vil føre en konservativ fremskrittspolitikk, 
bygget på det kristne kulturgrunnlag, rettsstaten 
og folkestyret, for å fremme personlig frihet og 
sosialt ansvar, medbestemmelse og eiendomsrett, og et forpliktende nasjonalt og internasjonalt 
samarbeid. ”
(Vedtatt på landsmøtet i Stavanger i 1971) innHolD:
 1. Nye ideer og bedre løsninger s. 5
 2. Utdanning og kultur s. 9
 3. Helse s. 23
 4. Samferdsel s. 33
 5. Økonomi og næringsliv s. 41
 6. Miljø og energi s. 55
 7.  Lokalt selvstyre og offentlige tjenester s. 61
 8. Justis og beredskap s. 69
 9. Familie, arbeid og sosial s. 77
 10. Mangfold og inkludering s. 87
 11. Utenriks og forsvar s. 93Norge er et godt land å bo i, og få land har bedre muligheter enn oss til å investere for 
fremtiden og sikre velferd, vekst og trygge jobber.
Høyres politikk bygger på respekt for generasjonene som har gått foran oss, og ansvarsfølelse 
for dem som kommer etter oss. Selv om dette programmet gjelder for kommende 
stortingsperiode, tar vi til orde for en helhetlig, ansvarlig og langsiktig politikk som har 
bærekraft også over tid. 
Muligheter for alle 
Målet for Høyres politikk er et samfunn med muligheter for alle. 
De nordiske landene preges av en åpen markedsøkonomi, samarbeid, likeverd og en høy 
grad av tillit mellom mennesker. Små forskjeller i samfunnet er en nordisk verdi, som henger 
sammen med vår kultur og tradisjon. 
Skal vi lykkes med å ta vare på de verdiene som preger den nordiske modellen, trenger vi en 
skole- og velferdspolitikk som sikrer at flest mulig blir i stand til å delta aktivt i samfunns- og arbeidslivet. 
Samtidig må vi sette grenser for politikken og tydeliggjøre det personlige ansvaret. Den 
enkelte og familiene må få mer frihet til å bestemme over sine egne liv. Vi trenger et sterkt og uavhengig sivilsamfunn. Staten skal ikke være alt for alle, men mer for dem som trenger det 
mest. 
Nye ideer 
Høyre bygger dette programmet på fire grunnleggende ideer. Disse ideene åpner for bedre 
løsninger – løsninger som kan bringe Norge fremover og gi flere mulighet til å delta. 
•	Mangfold er en positiv drivkraft for 
endring. 
•	Kunnskap er en forutsetning for å løse 
utfordringene vi står overfor.•	Det å skape verdier er verdifullt i seg selv. 
•	Spredning av makt gjør samfunnet 
sterkere. 
nye iDeer og  
beDre løsningerkapittel 1:6 nye iDeer og beDre løsninger
beDre løsninger  
pÅ De store 
utForDringene
 
Livskraft 
Livskraft handler om det som knytter oss sammen som mennesker. Familien, skolen, 
idrettslaget, menigheten, arbeidsplassen og utallige andre fellesskap danner det lappeteppet 
av relasjoner som binder mennesker til hverandre. 
Med en mer mangfoldig befolkning og en sterkt voksende stat står vi overfor nye 
utfordringer. Disse utfordringene kan vi ikke møte med gamle løsninger. 
Høyre har løsninger for:
•	et levende og reelt lokaldemokrati, der 
makt overføres fra staten til robuste 
kommuner
•	et sterkt og uavhengig sivilsamfunn 
for å sikre frihet, likeverd, mangfold og 
maktbalanse •	å sikre at enkeltpersoner og organisasjoner 
kan utøve sin tro og sitt livssyn uten statlig 
innblanding  nye iDeer og beDre løsninger 7
Bærekraft
Et bærekraftig samfunn er et samfunn som tar vare på grunnleggende samfunnsverdier, 
trygger velferden og tar vare på miljøet. Den norske velferdsmodellen må utvikles med nye 
løsninger for å være bærekraftig på sikt.
Høyre vil sikre bærekraften i samfunnet vårt gjennom større mangfold, fornyelse og en 
forpliktende miljø- og klimapolitikk.
Høyre har løsninger for: 
•	valgfrihet og innovasjon i den offentlig finansierte velferden gjennom et 
mangfold av offentlige og private tilbud 
•	reduksjon i andelen innbyggere som står 
helt eller delvis utenfor arbeidslivet, og en 
ny sjanse for dem som faller utenfor •	å ta vare på naturen og det biologiske 
mangfoldet i Norge 
•	at Norge skal være en pådriver for nye internasjonale klimaavtaler og bidra til teknologi- og atferdsendringer som 
reduserer klimagassutslippene i Norge og 
internasjonalt  
Konkurransekraft
Norge har høy sysselsetting og et næringsliv som på flere områder hevder seg sterkt internasjonalt. Vi står imidlertid i fare for å bli for ensidig avhengige av petroleumsinntektene 
og petroleumsrelatert næringsliv. I tillegg til å videreutvikle petroleumsindustrien må vi ha 
flere ben å stå på i fremtiden. 
Gode og stabile rammevilkår for næringslivet og en skole der kunnskap settes først, er de 
viktigste forutsetningene for økt innovasjon og nye arbeidsplasser.  
En god skole er også det viktigste virkemiddelet for sosial utjevning i et samfunn som stiller 
store krav til den enkeltes kunnskap og kompetanse for å kunne delta fullt ut og forme sin 
egen fremtid. 
Høyre har løsninger for:
•	en vridning av oljepengebruken fra offentlig forbruk til vekstfremmende 
investeringer i blant annet forskning, 
utdanning og samferdsel
•	et lavere skatte- og avgiftsnivå og en 
forenkling av det offentliges regel- og 
rapporteringskrav til næringslivet•	å gjøre læreryrket til et høystatusyrke som motiverer de flinkeste elevene 
fra videregående skole til å ta 
lærerutdanning utD anning
og kultur
2.1 Barnehage s. 10
2.2 Skole s. 11
2.3 Læreren s. 13
2.4 Yrkesfag s. 14
2.5 Høyere utdanning s. 14
2.6 Forskning s. 16
2.7 Kunst og kultur s. 17
2.8 Idrett og frivillighet s. 18
2.9 Norsk kulturarv og språk s. 19
2.10 Medier s. 20kapittel 2:
innHolD :
10 utD anning og kultur
2.1 Barnehage
Barnehagen skal gi barn en trygg og god omsorg og samtidig stimulere til lek og utvikling på 
barns premisser. 
Barnehageutbyggingen har skjedd raskt og uten nødvendig vekt på utvikling av innholdet. 
Ansatte er barnehagens viktigste ressurs. God kvalitet i barnehagen er avhengig av dem som arbeider der. 
Et stort mangfold av ulike barnehager sikrer et tilbud som er tilpasset det enkelte barn og 
den enkelte familie. Fordi språk er grunnlaget for barns utvikling, vil Høyre styrke det norske språkmiljøet i barnehagen.
Høyres løsninger: 
•	styrke kvaliteten i barnehagene gjennom å sikre pedagogtettheten, utdanne 
flere pedagoger og styrke etter- og 
videreutdanningen for de ansatte
•	innføre en kvalitetsportal der informasjon som kommunene innhenter fra den enkelte barnehage, gjøres tilgjengelig for 
foreldrene
•	innføre et uavhengig tilsyn med 
barnehagene
•	sørge for at kommunene legger til rette for løpende opptak 
•	stille krav om norskferdigheter for ansatte i 
barnehager  •	gi nødvendig hjelp til barn som har svake 
språkferdigheter, og legge til rette for at 
alle barn skal beherske norsk før skolestart 
•	lovfeste og sikre en reell likebehandling av offentlige og private barnehager, og 
innføre kommunal stykkprisfinansiering 
•	gi alle barnehager som oppfyller 
kommunens krav til godkjenning, 
mulighet til å etablere seg 
•	inntektsgradere foreldrebetalingen for 
familier med lav inntekt utD anning og kultur 11
2.2 Skole
En god skole gir elevene kunnskap og bidrar til sosial mobilitet. Norge har en 
gjennomgående høyt utdannet befolkning og bruker mye penger på utdanning for alle. De 
fleste elevene opplever et godt læringsmiljø. Norsk skole har alle forutsetninger for å kunne 
ligge helt i tet internasjonalt. 
Hovedutfordringen i norsk skole er at for mange elever kan for lite etter ti års skolegang. 
Særlig gjelder det grunnleggende ferdigheter som lesing og regning. Dette medfører at 
for mange ikke fullfører eller består videregående opplæring. Videregående opplæring skal gi samfunnet faglært arbeidskraft og gi grunnlag for høyere utdanning og deltakelse 
i arbeidslivet. Dette er svært viktig både for den enkelte og for samfunnet. Det norske 
utdanningssystemet må bli mer fleksibelt for å kunne legge til rette for livslang læring. 
Norsk skole må bli bedre til å gi tilbakemelding til elevene. Lekser må følges opp, og elevene 
må vite hva som forventes av dem. Det er altfor store variasjoner i læringsresultater mellom 
kommuner, innad i kommuner og innad i den enkelte skole. Å få en dyktig lærer er for mange elever helt avgjørende for om de lykkes eller ikke. 
I Norge går de aller fleste elever i den offentlige skolen. Høyres mål er at den offentlige skolen 
skal bli så god at den skaper muligheter for alle. Høyre ønsker også at det skal finnes gode 
og likeverdige alternativer til den offentlige skolen for elever og foreldre som ønsker andre 
tilbud. 
Høyres løsninger: 
•	prioritere elevenes lese- og regneferdigheter gjennom hele 
skoleløpet – tidlig innsats er nøkkelen  
til mestring og økt læringsutbytte 
•	kartlegge læringsresultatene gjennom hele skoleløpet og sikre full åpenhet om 
resultater på skolenivå
•	sørge for at kommunene tar i bruk 
utviklingsavtaler med rektorer – 
lokalpolitikerne må sikre tett og målrettet oppfølging av sine skoler 
•	legge til rette for at foreldre kan velge grunnskole for sine barn, også på tvers av 
kommunegrensene 
•	gi samtlige elever og foreldre skriftlige 
tilbakemeldinger i basisfag fra 1. trinn •	innføre karakterer fra 5. trinn 
•	innføre læringsmål for alle trinn – elever, 
lærere og foreldre må vite hva elevene 
forventes å ha lært på hvert årstrinn
•	innføre skriftlig avgangseksamen i norsk, 
matematikk og engelsk for alle elever på 
10. trinn 
•	innføre obligatoriske intensivkurs for elevene som henger etter ved overgangen til ungdomsskolen og til videregående 
skole
•	evaluere den nye valgfagsordningen 
•	tillate differensiert undervisning når det er pedagogisk begrunnet, men elevene skal 
ikke deles inn permanent etter faglig nivå  12 utD anning og kultur
•	gi alle elever mulighet til å ta fag på 
høyere nivå når de er kvalifisert for 
det – elever med talenter må også gis en 
utviklingsmulighet 
•	sikre alle elever et godt læringsmiljø gjennom et kontinuerlig arbeid for å forebygge og bekjempe mobbing 
•	styrke skolehelsetjenesten, slik at den er 
tilgjengelig for elever som har behov for 
hjelp 
•	stille krav om at rådgivere må ha regelmessig etterutdanning for å fortsette i yrket 
•	legge til rette for at skolene sikrer daglig 
fysisk aktivitet for elevene 
•	gi elever med lese- og skrivevansker tilgang til gratis PC gjennom skolen som 
en del av tilretteleggingen 
•	forenkle og redusere omfanget av 
unødvendig byråkrati og rapporteringskrav 
•	etablere en felles IT-plattform for skolen – for enklere tilgang til digitale 
læringsressurser, mer effektiv drift og deling av informasjon i og om skolen 
•	sikre adgang til å etablere og drive offentlig finansierte friskoler som et alternativ til 
den offentlige skolen og gjeninnføre en 
lov om frittstående skoler der kravet til formål erstattes med et krav til innhold og 
kvalitet. Skoler som oppfyller vilkårene, skal 
ha rett til godkjenning, med mindre en slik godkjenning etter en helhetsvurdering får 
vesentlige negative konsekvenser for det 
offentlige skoletilbudet til elevene. Friskoler skal ikke kunne betale utbytte til eierne 
•	bruke tekster både på bokmål og nynorsk i norskfaget gjennom hele skoleløpet.  
Avvikle ordningen med egen karakter og 
eksamen i sidemål i ungdomsskolen og den videregående skolen •	gjeninnføre maksgrense for ureglementert fravær i videregående skole 
•	gi elevene i den videregående skolen rett til fritt skolevalg, også på tvers av fylkesgrensene 
•	legge til rette for internasjonalt 
kvalitetssikrede utdanningstilbud som IB i 
grunnskole og videregående skole
•	innføre et nasjonalt mål om at 90 prosent av elevene skal fullføre og bestå en videregående opplæring 
•	la elevene i ungdomsskolen og i 
den videregående skolen evaluere 
undervisningen 
•	gjennomføre forsøk med anonym retting av elevarbeid 
•	stimulere til tettere samarbeid mellom 
skoler, bedrifter og forskningsmiljøer, og 
utvikle temaskoler på ungdomstrinnet og i den videregående skolen, for eksempel 
realfagsgymnas i samarbeid med høyere 
utdanningsinstitusjoner
•	etablere en teknologisk skolesekk etter mønster av den kulturelle skolesekken
•	styrke Ungt entreprenørskap som en viktig arena for samarbeid mellom skole og 
arbeidsliv 
•	gi livslang rett til videregående opplæring ved å oppheve dagens aldersgrense 
•	tillate kontinuasjonseksamen i den videregående skolen om sommeren 
•	flytte skriftlig eksamen til før russetiden
•	sikre et bredt folkehøgskoletilbudutD anning og kultur 13
2.3 Læreren
God ledelse er avgjørende for elevenes læring. Læreren er sjefen i klasserommet og ansvarlig for 
elevenes læring, og rektor er ansvarlig for skolens resultater. Høyre vil heve lærerens generelle 
status og anseelse i samfunnet. Læreren er kunnskapsarbeider, og kvaliteten på undervisningen 
er avhengig av lærerkollegiets motivasjon og faglige kompetanse. 
Undervisning er skolens kjernevirksomhet. Likevel er det i dag slik at karrieremulighetene ofte består i å fjerne seg fra klasserommet. Høyre vil at de flinkeste lærerne skal fortsette å undervise, 
og at det skal bli mulig å stige i gradene som lærer og bli spesialist med økt prestisje, økt lønn og 
økt status. Siden det er av nasjonal betydning å sikre best mulige lærere og å heve statusen til læreryrket, mener Høyre at staten skal bidra til finansieringen av nye karriereveier. Den viktigste 
innovasjonen i skolen må drives frem av faglig sterke lærere. 
Høyres løsninger: 
•	kreve karakteren 4 eller bedre i norsk, 
matematikk og engelsk for opptak til 
lærerutdanningen, og at alle lærere, fra 1. 
trinn, må ha fordypning i de basisfagene de underviser i 
•	gjøre om lærerutdanningen til en femårig mastergradsutdanning 
•	utvikle en sertifiseringsordning for lærere som knyttes opp mot rett og plikt til 
relevant etter- og videreutdanning gjennom 
yrkesløpet 
•	beholde og rekruttere de dyktigste lærerne ved hjelp av økt lønn, fleksible 
arbeidstidsordninger, mentorsystemer og 
støttefunksjoner
•	etablere nye karriereveier i skolen ved å inn -
føre nye stillingskategorier som lærerspesia -
list, for eksempel førstelærer og førstelektor, i henholdsvis grunnskolen og videregående 
opplæring. Det skal være forutsigbare, 
objektive og omforente kriterier for opprykk, utarbeidet i samarbeid med lærerorganisa
-
sjonene og kommunene. Staten skal bidra til finansiering av ekstra lønn for å realisere 
disse stillingene•	styrke den praktisk-pedagogiske 
utdanningen (PPU) for å sikre kvalifiserte 
lærere, spesielt på ungdomstrinnet og i 
videregående skole 
•	åpne for nye yrkesgrupper i skolen 
og bedre samarbeid mellom skole 
og næringsliv, for eksempel gjennom 
ledelsesutviklingsprogrammer som 
kombinerer lærer- og lederopplæring for nyutdannede med mastergrad eller 
doktorgrad innen realfag 
•	innføre lærer II- og lektor II-stillinger i 
henholdsvis grunnskolen og videregående opplæring etter mønster fra professor II-
ordningen i høyere utdanning
•	gi lærere og skoleledere på den enkelte skole, i samråd med pedagogisk-psykologisk 
tjeneste (PPT), myndighet til å ta beslutning om spesialpedagogiske tiltak 
•	medvirke til at andre yrkesgrupper i skolen frigjør tid for lærere og skoleledelse til konsentrasjon om elevenes læringsutbytte 14 utD anning og kultur
2.4 Yrkesfag
Målet med yrkesfagene er å sikre gode fagfolk. Vi vil også i fremtiden ha behov for at mange 
velger en yrkesutdanning. Høyre vil heve statusen til yrkesfagene.
Det er alvorlig at det er mer enn 50 prosent frafall på enkelte av de yrkesfaglige linjene. Særlig 
stort er frafallet blant de elevene som ikke får lærlingplass etter to år på skolebenken. 
Høyres løsninger: 
•	øke lærlingtilskuddet 
•	innføre mer ambisiøse måltall for offentlige 
virksomheters inntak av lærlinger 
•	endre privatskoleloven og tillate 
bransjedrevne opplæringsløp i hele 
eller deler av yrkesfagene og stimulere 
til nye samarbeidsmodeller mellom bransjeorganisasjoner og den offentlige 
skolen 
•	tillate alternative opplæringsløp, som for eksempel opplæringsprogrammer i bedrift, 
og utvide praksisbrevordningen  
•	styrke muligheten for vekslingsmodell i 
yrkesopplæringen, der elevene veksler 
mellom opplæring i skole og bedrift under hele opplæringsløpet, og gjøre det mulig å 
ta fagbrev på engelsk •	videreutvikle tilbudet til elever som vil 
kombinere fagbrev og studiekompetanse, 
for eksempel tekniske allmennfag (TAF-
modellen)  
•	gi flere elever som har tatt fagbrev, 
mulighet til opptak til høyere utdanning 
basert på fag- og realkompetanse (Y-veien) 
•	sørge for en yrkesretting av fellesfagene 
på yrkesfaglige utdanningsprogrammer, 
slik at elevene får en mer yrkesrelevant undervisning i disse fagene, og gi rett til 
påbygg etter oppnådd fagbrev 
2.5 Høyere utdanning
Norge er en del av en global og kunnskapsbasert økonomi. Bevegelser av kapital, kunnskap 
og arbeidsplasser skjer i dag nesten uavhengig av landegrenser. Grunnlaget for verdiskaping 
og fremtidig velferd er et godt utbygget kunnskapssamfunn. 
Med et høyt norsk kostnadsnivå er kunnskap en viktig forutsetning for å hevde seg i en 
internasjonal konkurranse. For å møte denne utfordringen kreves store investeringer i 
utdanning og forskning og kompetanse og evne til å omsette kunnskap til verdiskaping. Høyre vil trygge velferden og styrke Norges konkurransekraft ved å investere en større del av 
oljeformuen i kunnskap og innovasjon. 
For å holde tritt med den internasjonale konkurransen må større deler av norsk forskning 
være av ypperste klasse. Det krever universiteter og høyskoler som holder høy standard og enkelte universitetsmiljøer i verdenstoppen. 
I årene som kommer, vil høyere utdanningsinstitusjoner konkurrere med de beste verden 
over. Uten en spissing av kvaliteten vil vi tape denne konkurransen. Finansieringsordningen 
må føre til at vi satser ekstra på de fagmiljøene som har evnen til å hevde seg internasjonalt i 
samarbeid med de beste fagmiljøene i verden. 
Det er avgjørende at profesjonsutdanningene ved universitetene og høgskolene kan 
møte arbeidslivets behov for arbeidskraft. I et globalt kompetanse- og arbeidsmarked er 
det verdifullt for norske studenter å studere i utlandet, samtidig som det er verdifullt at utenlandske studenter kommer til Norge.
Høyres løsninger: 
•	øke grunnfinansieringen til utdanningsinstitusjonene og skape større 
likeverdighet i finansieringen av statlige og 
private utdanningsinstitusjoner 
•	evaluere strukturen i høyere utdanning og finansieringsordningen for universitets- og høgskolesektoren. For å få mangfold 
og kvalitet som er internasjonalt 
konkurransedyktig, må institusjonene utvikle ulike profiler og spisse sine 
fagmiljøer. Kriterier for godkjenning av 
universiteter og høgskoler gjennomgås for å sikre dette. Inntil disse evalueringene 
foreligger, godkjennes ingen nye 
universiteter
•	satse på utvikling av fremragende studietilbud gjennom å utnytte 
vitenskapelige spisskompetansemiljøer 
etter modell av sentre for fremragende forskning  
•	øke opptakskapasiteten innen ingeniør- og teknologifag  •	heve inntektstaket for studenter og regulere studiestøtten i tråd med pris- og 
kostnadsveksten  
•	innføre studiestøtte til førsteåret av bachelorstudier i ikke-vestlige land og til 
freshman-året av studier i USA 
•	bygge flere studentboliger og endre samskipnadsloven slik at det åpnes 
for offentlig-privat samarbeid og nye 
utbyggingsmodeller, samt oppmuntre til bygging av flere private studentboliger 
•	styrke de tekniske fagskolene og gjeninnføre statlig finansiering av 
fagskolene 
•	styrke NOKUTs (Nasjonalt organ for 
kvalitet i utdanningen) mulighet til 
å kvalitetskontrollere og forbedre 
utdanninger og institusjoner. NOKUTs rapporter skal være lett tilgjengelige for 
offentligheten. 
•	stimulere universitetene og høgskolene 
til å etablere flere fleksible desentraliserte 
utdanningstilbudutD anning og kultur 1516 utD anning og kultur
2.6 Forskning
Forskning skaper fremtiden. Kunnskap og nytenkning vil være drivkreftene i å trygge norske 
arbeidsplasser og videreutvikle den norske velferdsmodellen. 
De norske investeringene i forskning og innovasjon ligger under gjennomsnittet i OECD og 
langt bak resten av Norden. Vi skiller oss særlig ut ved at næringslivets FoU-investeringer ligger lavt. Samtidig scorer Norge for dårlig på internasjonale rangeringer over lands 
innovasjonsevne, og det samme gjelder samarbeid mellom akademia og næringsliv. Dette 
svekker vår konkurransekraft på sikt. 
Høyre har høyere ambisjoner på vegne av kunnskapsnasjonen Norge. Den offentlige 
satsingen på forskning må opp på et høyere nivå og holde tritt med utviklingen i andre 
land. Samtidig må det bli det bli langt mer attraktivt å investere risikokapital i forskning og innovasjon.
Høyres løsninger: 
•	styrke forskningsinnsatsen for å nå målet om at forskning skal utgjøre 3 prosent av 
BNP innen 2030 
•	etablere et nytt forskningsfond innenfor Statens pensjonsfond utland, der 
avkastningen øremerkes til forskning
•	øke investeringene i avansert vitenskapelig 
utstyr og annen infrastruktur for forskning, 
slik at norske forskere får tilgang til utstyr av verdensklasse
•	sikre kvalitet gjennom å satse mer målrettet på fremragende forskningsmiljøer og universitetsmiljøer 
i verdenstoppen, etter modell av Global 
Centers of Expertise 
•	innføre en konkurransebasert 
finansieringsordning som understøtter 
universitetenes strategier for internasjonalisering, slik at Norge 
står sterkere i den internasjonale 
arbeidsdelingen•	styrke forskningsrådets åpne programmer som legger avgjørende vekt på kvalitet, 
som eksempelvis Senter for fremragende 
forskning (SFF), Senter for forskningsdrevet innovasjon (SFI), Yngre fremragende 
forskere (YFF) og fri prosjektstøtte (FRIPRO) 
•	arbeide for ytterligere internasjonalisering av norsk forskning, både gjennom aktiv 
deltakelse i EUs rammeprogrammer og gjennom utvikling av bilateralt samarbeid 
med ledende forskningsnasjoner 
•	styrke programmer for kommersialisering 
av forskningsresultater og sikre økte midler 
i såkornfondene til ”tidlig fase-innovasjon” 
for å skape nye bedrifter og arbeidsplasser med utspring i kunnskapsinstitusjonene 
•	stimulere til mer forskning i næringslivet og sterkere samhandling mellom akademia og næringsliv, blant annet 
gjennom SkatteFUNN-ordningenutD anning og kultur 17
•	gjeninnføre og forbedre 
gaveforsterkningsordningen
•	styrke den næringsrettede forskningen gjennom å øke bevilgningene til 
Forskningsrådets program Brukerstyrt 
Innovasjonsarena (BIA) og andre bedriftsrettede satsinger
•	øke antallet rekrutteringsstillinger og 
gjennomgå arbeidsvilkårene for forskere 
for å sikre rekruttering til og stabilitet i 
forskerstillinger•	etablere en statlig stipendordning som 
gir norske forskere mulighet til å forske og 
undervise ved fremragende utenlandske 
institusjoner, og en tilsvarende ordning for å trekke internasjonalt ledende 
forskere til Norge 
•	etablere en ordning med hurtigspor for behandling av søknader om oppholds- 
og arbeidstillatelse for utenlandske forskere
2.7 Kunst og kultur
Kulturlivet bidrar til å utfordre oss og til å åpne oss for det ukjente. Kunst og kultur har en egenverdi, og skal ikke først og fremst brukes som et verktøy for å nå andre mål. 
Norge har et rikt og variert kulturliv. I de senere årene har vi imidlertid sett klare tendenser til 
maktkonsentrasjon og eksempler på politisk innblanding. Et fritt og uavhengig kulturliv må ikke bli ensidig avhengig av statlig finansiering og den maktkonsentrasjonen som lett følger av 
dette. 
Høyres løsninger: 
•	sikre statlig finansiering av sentrale 
kulturinstitusjoner og fjerne statlige 
innholdsmessige føringer overfor 
kulturinstitusjonene 
•	styrke privat finansiering av kulturlivet gjennom for eksempel gaveforsterkningsordninger og bedre 
tilrettelegging for private fond og 
stiftelser  
•	legge til rette for økt entreprenørskap og innovasjon i kulturlivet
•	redusere søknadsbyråkratiet i kultursektoren •	sikre et desentralisert kulturliv og styrke fagmiljøene også utenfor Oslo 
•	opprettholde en sterk norsk filmproduksjon og styrke regionale 
filmfond og sentre
•	innføre en insentivordning for utenlandsk 
filmproduksjon i Norge 
•	styrke det frie feltet, korps- og korbevegelsen
•	bedre tilbudet ved kulturskolene18 utD anning og kultur
2.8 Idrett og frivillighet
Nordmenns deltakelse i idrett og frivillighet ligger helt i verdenstoppen. Dette er en av 
årsakene til at tilliten mennesker imellom er så høy i Norge. Denne tilliten bygger på møtene 
mellom mennesker i de små fellesskapene, enten det er i korpset, menigheten, fotballaget 
eller frivillighetssentralen.   
Idrett og fysisk aktivitet har stor betydning for folkehelsen. Høyre vil satse på idrettsanlegg og 
tilrettelegge for at alle som ønsker det, kan delta i fysisk aktivitet. Topp- og breddeidrett lever 
i et samspill. Store internasjonale mesterskap gir viktig inspirasjon og styrker også bredden. Norge bør derfor jevnlig være vertskapsnasjon for internasjonale mesterskap. 
Styrken i det norske demokratiet fremover vil tilsvare styrken i tilliten mellom mennesker, 
og mellom den enkelte og myndighetene. Høyre ønsker derfor en frivillighet som vokser nedenfra, uavhengig av statlig styring. Det er økende sosiale skiller mellom de nordmenn 
som deltar i frivillig arbeid, og de som ikke gjør det. Innholdet i det frivillige engasjementet 
har endret seg fra å være medlemskapsbasert til å bli aktivitetsbasert. 
Når staten deler ut penger til frivilligheten, ligger det ofte føringer for hvilke aktiviteter som 
ønskes iverksatt. For at frivilligheten fremover skal kunne utvikle seg på egne premisser, må rammebetingelsene tilpasses en ny virkelighet. Frivilligheten må få større mulighet til å bli 
økonomisk uavhengig av staten. 
Høyres løsninger: 
•	bedre ordningen med momskompensasjon 
for frivillige organisasjoner 
•	øke skattefradraget for gaver til frivillige organisasjoner og utvide ordningen til også å omfatte lokale organisasjoner og prosjekter 
•	gjennomgå de økonomiske rammebetingelsene for frivillig virksomhet, med sikte på å redusere byråkrati og 
politisering
•	gi frivillige lag og organisasjoner mulighet til å drifte offentlige bygg som brukes til 
kultur, idrett eller andre frivillighetsformål 
•	utarbeide en overordnet plan for anleggsutvikling og bygge flere 
nasjonalanlegg. Flere idretter må gjøres 
berettiget til tilskudd fra tippemidlene for bygging av anlegg  •	styrke idrettens grunnfinansiering og raskere utbygging av lokale anlegg, 
gjennom raskest mulig å øke idrettens 
andel av overskuddet fra Norsk Tipping til 64 prosent 
•	sikre idrettsutøveres mulighet til å kombinere idrett og utdanning, og styrke toppidrettskompetansen innen ulike 
idretter ved de videregående skolene og 
høgskolene 
•	avskaffe forbudet mot proffboksing 
•	videreføre en spillpolitikk som ivaretar hensynet til spilleavhengige og sikrer at 
inntekter fra alle typer pengespill i Norge 
tilfaller ideelle formål. Beslutning om nye spillkonsepter tas av lotteritilsynet utD anning og kultur 19
2.9 Norsk kulturarv og språk
Kunnskap om og opplevelse av vår egen kulturarv styrker identitetsfølelsen og gir 
samfunnsmessig tilhørighet. Kunnskap om egen kultur gir trygghet og gode forutsetninger 
for å møte påvirkning utenfra på en raus og konstruktiv måte. 
Vår evne til samfunnsdeltakelse er særlig knyttet til språket. God språkrøkt er derfor ikke bare 
en kulturpolitisk målsetting, men også en forutsetning for vår deltakelse i demokratiet.  
Høyres løsninger:
•	bygge opp under begge målformene som hovedmål og erstatte dagens rett 
til å få svar på egen målform med en 
rett for ansatte i staten og språknøytrale kommuner til å bruke sin egen målform 
•	styrke det nordiske språksamarbeidet 
•	sikre produksjon av norsk skjønn- og faglitteratur
•	styrke Kulturminnefondet og arbeidet med folkemusikk, folkedans og håndverk, samt 
små og verneverdige fag
•	gi skattefradrag for restaureringskostnader 
knyttet til fredede bygninger •	forberede bibliotekene på en digital hverdag, og sikre fortsatt gratis utlån av 
litteratur  
•	øke digitaliseringen i museer og arkiver 
•	føre en bokpolitikk som styrker leseinteressen og ivaretar utviklingen av 
norske forfatterskap, og si nei til boklov 
•	stimulere til vern gjennom aktiv bruk av kulturarven, gjerne med ny og alternativ virksomhet
•	la lokale myndigheter få større innflytelse over skrivemåte av navn 20 utD anning og kultur
2.10 Medier
Digitaliseringen av mediene medfører grunnleggende endringer i mediebildet, både når det 
gjelder publikums deltakelse, mediene som produkter og redaksjonell arbeidsform. 
Hovedutfordringen i mediepolitikken er å legge til rette for god nyhetsproduksjon, 
bærekraftige redaksjoner og en bredt anlagt offentlig samtale i fremtidens digitale mediesamfunn. Mediepolitikken må derfor stimulere til nyskaping og innovasjon, samtidig 
som den frie pressens tradisjoner og grunnverdier ivaretas. 
Høyres løsninger: 
•	modernisere det mediepolitiske 
virkemiddelapparatet til en digital hverdag 
gjennom størst mulig likebehandling 
av mediene, uavhengig av teknologisk plattform 
•	tilpasse eierbegrensningene for medier til ønsket om å sikre mediemangfold 
•	likestille papiraviser og e-aviser gjennom å 
etablere en felles, lav momssats 
•	videreføre lisensfinansiering av NRK og øke andelen eksterne produksjoner. NRK 
må ikke bruke sin robuste økonomi på 
en måte som svekker frie institusjoners 
inntektsgrunnlag 
•	sikre opphavsrettigheter til åndsverk  
•	arbeide for nettnøytralitet og åpne løsninger for å sikre konkurranse  
•	legge til rette for oppdatert infrastruktur for mediene i en digital hverdag 
•	tillate politisk reklame i TV Helse
3.1 Pasientenes helsevesen s. 24
3.2 Lokalt helsetilbud s. 24
3.3 Sykehus s. 25
3.4 Raskere helsehjelp s. 26
3.5 Psykisk helse s. 27
3.6 Rehabilitering s. 28
3.7 Rus s. 28
3.8 Folkehelse s. 29
3.9 Omsorg s. 29
3.10 Gen- og bioteknologi s. 31kapittel 3:
innHolD :
24 Helse
3.1 Pasientenes helsevesen
Norge har et godt helsevesen der de fleste får hjelp uavhengig av status og inntekt. Trygghet 
for hjelp når en har behov for behandling og omsorg, er en bærebjelke i den norske 
velferdsmodellen. Samtidig er det slik at mange av dem som har størst behov for hjelp, ikke 
får det de har krav på. 
Det er et offentlig ansvar å sikre gode helse- og omsorgstjenester for alle. Derfor vil Høyre at 
alle skal få nødvendige helsetjenester når de har behov for det.
Verken rusavhengige eller personer med psykiske helseplager får god nok hjelp. Helsevesenet 
redder mange liv, men svikter ofte når det er behov for habilitering og rehabilitering som gjør 
det mulig å leve et aktivt og godt liv. Kreftpasienter opplever at det tar for lang tid å få en 
diagnose, og mangler tilgang på nyere behandlingsmetoder. Mange venter lenge på enkle inngrep, selv om det er ledig kapasitet hos private. Altfor mange blir skadet og dør som følge 
av feil og mangler i helsevesenet. 
Egenandelene i helse- og omsorgsektoren bidrar ikke godt nok til å utjevne sosial ulikhet 
eller til å skjerme dem med store utgifter og lave inntekter. Egenandelene hindrer også 
samhandling og henger ikke sammen med prioriteringer i helsevesenet. Det er behov for å endre egenandelene slik at de virker i tråd med de helsepolitiske målene. Det er også behov 
for å gjøre en større del av prioriteringsbeslutningene i helsevesenet til politiske beslutninger 
og å skape arenaer der politikk og fag møtes til diskusjon.
3.2 Lokalt helsetilbud
Det er nødvendig å styrke helse- og omsorgstjenesten i kommunene (primærhelsetjenesten) og sikre en bedre samordning av helse- og omsorgstilbudet. En styrket primærhelsetjeneste 
vil gi pasientene et bedre tilbud med mindre reiseavstand, økt kvalitet på behandling og 
sikkerhet for at ressursene blir brukt tidlig for å forebygge en forverring i sykdomsutviklingen. 
Høyres løsninger: 
•	bygge ut allmennhelsetjenesten i kommunene og stimulere til at flere 
helsetilbud samlokaliseres i lokale helsehus 
der fastlegene utgjør kjernen•	styrke kvaliteten i den kommunale helse- og omsorgstjenesten gjennom 
å sikre en større tverrfaglig bredde, øke 
rekrutteringen av kvalifisert helsepersonell og innføre kompetansekrav i helse- og 
omsorgssektoren Helse 25
•	bedre tilgjengeligheten til fastlegene 
gjennom bedre kapasitet og innføring av 
moderne kommunikasjonsteknologi, og 
innføre refusjonsordninger som gjør det enklere å gi et helhetlig tilbud i samarbeid 
med psykologer, sykepleiere og andre 
helseprofesjoner 
•	bygge ut et allmennpsykologtilbud i kommunene
•	åpne for at noen av de største 
kommunene kan overta ansvaret for 
distriktspsykiatriske sentre
•	etablere flere helsetilbud i samarbeid 
mellom kommuner og sykehus for å 
sikre pasientene et bedre helsetilbud der de bor, avskaffe dagens kommunale 
medfinansieringsordning for sykehusene 
og innføre direkte støtteordninger til gode lokale samhandlingsprosjekter•	gi gravide med lang reisevei til fødestedet rett til følgetjeneste dersom det er behov 
for det, samt bygge ut jordmortilbudet i 
kommunene 
•	endre egenandelene slik at mennesker med store helseutgifter og dårlig økonomi blir skjermet, samtidig som det blir 
bedre sammenheng mellom prioritering 
og målet om sammenhengende helsetjenester i egenandelsystemet 
•	øke støtten til tannbehandling til dem som har store tannhelseutgifter og dårlig økonomi
•	styrke helsestasjonene og skolehelsetjenesten, og øke kompetansen når det gjelder å fange opp familier i krise
•	styrke kvaliteten i legevakttjenesten ved å 
innføre bredere nasjonale krav til innholdet 
og omfanget av tjenesten 
3.3 Sykehus
Det er store variasjoner i kvaliteten på tilbudet ved ulike sykehus. Høyre vil stille krav om kvalitetssertifisering av norske sykehus og sikre åpenhet om kvaliteten på det tilbudet 
som gis. Det må innføres nasjonale minimumsstandarder for hva ulike typer sykehus skal 
inneholde av tilbud og kompetanse. Byråkrati og rapportering må reduseres. 
Høyres løsninger: 
•	vedta en nasjonal helse- og sykehusplan i Stortinget, som fastsetter klare 
prioriteringer for helsevesenet og 
minimumskrav til innhold og kompetanse for ulike typer sykehus 
•	legge ned de regionale helseforetakene og erstatte dem med en bedre nasjonal 
styring av helsepolitikken, samtidig som 
sykehusene får større frihet og ansvar innenfor rammene av en nasjonal helse- og sykehusplan 
•	sørge for effektiv informasjonsflyt om den enkelte pasient, samtidig som tilstrekkelig 
personvern ivaretas 
•	gjennomføre omfattende undersøkelser 
av kvaliteten ved sykehusene, blant annet omfanget av dødelighet, reoperasjoner og 
reinnleggelser 26 Helse
•	sikre åpenhet om kvalitetsundersøkelsene 
og gjøre disse tilgjengelige
•	opprette en «havarikommisjon» for helsesektoren og styrke pasienters og 
pårørendes rettigheter
•	stille krav om kvalitetssertifisering av alle 
sykehus
•	styrke pasientenes rettigheter ved brudd på behandlingsfristen 
•	etablere tverrfaglige diagnosesentre som sikrer raskere diagnostisering av kreft og 
andre sykdommer 
•	endre straffelovens bestemmelser når det gjelder smitteoverføring, slik at de blir i 
samsvar med FNs anbefalinger 
•	etablere en sterkere nasjonal koordinering 
og finansiering av IKT-investeringer i 
helsevesenet  •	overføre ansvaret for bygningene og infrastrukturen i helsevesenet til et eget 
helsebyggselskap, og åpne opp for bruk av 
offentlig-privat samarbeid for investeringer i bygg og utstyr
•	opprette flere hjemler for avtalespesialister og etablere en bedre arbeidsdeling 
mellom sykehusenes poliklinikker og 
avtalespesialistene 
•	styrke kvaliteten i akuttmottakene på 
sykehusene. Det må være leger på 
vakt med kompetanse og erfaring fra akuttmedisin
•	sørge for sikker og stabil tilgang på blod for å ivareta tryggheten og kvaliteten i helsevesenet, ved å la godkjente 
givere få gi blod uavhengig av seksuell 
legning forutsatt at det harmonerer med helsefaglige krav
3.4 Raskere helsehjelp
Høyre vil åpne opp helsevesenet ved å slippe alle gode krefter til og gi alle pasienter valgfrihet. Et mangfold av helsetjenester vil øke kvaliteten og sikre flere rask hjelp. 
Høyres løsninger: 
•	innføre fritt behandlingsvalg på det offentliges regning, slik at den som trenger 
nødvendig helsehjelp, kan få et tilbud så 
raskt som mulig
•	stille krav om at sykehusene ved fastsettel -
se av medisinsk frist for behandling også fastsetter tid og sted for behandlingen. 
Sentrale helsemyndigheter (HELFO) gis 
ansvaret for at behandling blir gitt ved et annet sykehus dersom fristen ikke kan 
innfris ved det samme sykehuset •	innføre en mer effektiv «Raskere tilbake»-
ordning.
•	raskere ta i bruk nye legemidler og nye behandlingsmetoder i Norge
•	etablere en ordning med farmasøytstyrt resept for å gjøre det enklere å få kjøpt vanlige legemidler på apotekHelse 27
•	etablere et nordisk samarbeid om 
avanserte behandlingsmetoder som sikrer 
at Norden raskt kan utvikle og ta i bruk ny 
kunnskap
•	etablere én journal per innbygger for å sikre bedre samhandling. Pasienten skal ha råderett over egne helseopplysninger og 
sikres et godt personvern •	videreutvikle «Minhelse»-portalen til å bli 
en sikker og brukervennlig kanal for digital 
kontakt med helsevesenet. Portalen må gi 
tilgang til kvalitetssikret informasjon som kan styrke pasientenes mestring av egen 
helse 
•	etablere en 48-timers frist for oppstart av diagnostikk ved mistanke om kreftsykdom 
3.5 Psykisk helse
Det er fortsatt store svakheter og mangler i tilbudet til mennesker med psykiske helseplager. 
Psykisk helsevern har lenge blitt underprioritert i helsevesenet, og Høyre vil derfor styrke 
satsingen på dette området. Innsatsen innen forebyggende tiltak må styrkes i skoleverket og 
arbeidslivet ved å motarbeide mobbing og utenforskap.
Høyres løsninger: 
•	styrke det kommunale bo-, behandlings- og oppfølgingstilbudet for personer med 
psykiske helseplager
•	utarbeide en plan for å gi et bedre tilbud til mennesker med alvorlige psykiske lidelser 
og dårlige levekår
•	innføre krav til helseforetakene om at ressursene til rus og psykiatri hver for 
seg øker mer enn ressursene til somatisk 
behandling 
•	iverksette tiltak som bidrar til tidligere hjelp og dermed redusert bruk av tvang 
•	bygge ut det psykiske helsetilbudet til barn 
og unge, med vekt både på lavterskeltiltak 
i helsestasjoner og skolehelsetjeneste, og gjennom styrking av barne- og 
ungdomspsykiatrien•	styrke det tverrfaglige samarbeidet og 
ettervernet på tvers av rusbehandling og 
psykisk helsevern, for å sikre et helhetlig 
tilbud til store grupper med sammensatte lidelser
•	innføre fritt behandlingsvalg, slik at det blir lettere å velge behandling som virker, og 
som kan påbegynnes raskt
•	innføre egne sykebiler tilknyttet psykiatrien 
for å sikre bedre kompetanse ved inn-leggelse og redusert belastning for både 
pasienten og politiet  
•	styrke dagtilbudet for personer med psykiske helseplager 28 Helse
3.6 Rehabilitering
Ved hjelp av god akuttmedisin og bedre behandlingsmetoder kan stadig flere liv reddes. 
Det er imidlertid store mangler i tilbudet innen habilitering og rehabilitering, noe som fører 
til tapte muligheter for mange mennesker. Det er ikke tilstrekkelig bare å gi akutt helsehjelp, 
helsevesenet må også bidra så godt som mulig til å få mennesker tilbake til aktive liv der den enkelte får delta både i samfunnet og i arbeidslivet. 
Høyres løsninger: 
•	utarbeide en opptrappingsplan for å styrke tilbudet om habilitering og rehabilitering 
•	utvide fritt sykehusvalg til også å gjelde rehabilitering 
•	utvikle et godt samarbeid og 
stabile rammevilkår rundt private 
rehabiliteringsinstitusjoner som holder god faglig kvalitet•	gi tilbud basert på likemannserfaringer til pasienter med behov for spesialiserte 
habiliterings- og rehabiliteringstilbud
•	spesielt styrke habiliterings- og rehabiliteringstilbudet for rusavhengige og 
barn med nedsatt funksjonsevne
•	sikre barn med kommunikasjonshindringer og deres pårørende tekniske hjelpemidler 
og nødvendig opplæring
3.7 Rus
Ventetiden for rusavhengige som har behov for behandling, er for lang. Høyre ønsker en mer 
verdig og rettferdig behandling av rusavhengige.
Høyres løsninger:  
•	utarbeide en opptrappingsplan for å styrke tilbudet om rusbehandling, omsorg, 
lavterskel helsetilbud og ettervern 
•	legge til rette for et mangfold av behandlingstilbud og fritt brukervalg 
•	styrke tilbudet om støttetiltak til 
rusavhengiges pårørende, særlig for barn 
og unge
•	ha fortsatt forbud mot besittelse og bruk 
av narkotika  •	styrke det sosiale og helsemessige rehabiliteringstilbudet for dem som 
deltar i legemiddelassistert rehabilitering, 
herunder sikring av botilbud
•	åpne flere mottakssentre for rusavhengige i de største byene
•	innføre en sømløs overgang fra avrusing til 
rehabilitering Helse 29
3.8 Folkehelse
Helsevesenet vårt er ikke bærekraftig dersom utviklingen i omfanget av livsstilssykdommer 
fortsetter. Den enkelte må ta et større ansvar for egen helse, og samfunnet må legge til rette 
for kloke valg. Manglende fysisk aktivitet og forbruket av sukker, fett, alkohol og tobakk fører 
til store belastninger for den enkelte og for samfunnet. Vår psykiske helse vektlegges ikke sterkt nok i arbeidet med folkehelse. Livsstilssykdommene er dessuten den viktigste årsaken 
til sosial ulikhet i helse. Samtidig må tiltak for bedre folkehelse til enhver tid veies opp mot 
enkeltmenneskers valgfrihet. Ethvert samfunn må tillate at innbyggerne foretar valg for seg selv som andre mener er dårlige.
Høyres løsninger: 
•	styrke det forebyggende helsearbeidet, særlig for å motvirke utvikling av 
livsstilsrelaterte helseproblemer
•	samarbeide med interkommunale friluftsråd og frivillige organisasjoner for å 
bedre folkehelsen, blant annet gjennom fysisk aktivitet og friluftsliv•	legge til rette for økt fysisk aktivitet i befolkningen og mer fysisk aktivitet i 
skolen og stimulere til et sunnere kosthold 
•	inkludere psykisk helse som en likeverdig del av folkehelsearbeidet 
3.9 Omsorg
Økende levealder og flere unge som har behov for pleie og omsorg, krever økt kapasitet 
og kvalitet i pleie- og omsorgssektoren. Økt kompetanse og endringer i omsorgstjenestens 
arbeidsmåter skal hjelpe flere til å bo hjemme og til selv å velge sine aktiviteter. Valgfrihet i 
omsorgen øker den enkeltes mulighet til å mestre eget liv. 
Høyres løsninger: 
•	legge til rette for at alle skal kunne bo hjemme så lenge de ønsker, og kunne 
være selvhjulpne i hverdagen. Mennesker 
som har fått eller står i fare for å få en funksjonsreduksjon, må få tilbud om 
hverdagsrehabilitering 
•	bygge nok sykehjemsplasser og 
bofellesskap for demente, slik at alle kan 
være trygge på at de får hjelp når de har 
behov for det•	øke bruken av velferdsteknologi
•	gjøre det enklere for private å bygge 
sykehjem og andre boligløsninger for eldre
•	innføre kompetansekrav til helsepersonell i 
den kommunale helse- og omsorgsloven
•	innføre nasjonale undersøkelser som grunnlag for å forbedre tjenestetilbudet30 Helse
•	fjerne den kommunale medfinansieringen 
av spesialisthelsetjenesten for diagnoser 
som i hovedsak rammer eldre, slik at eldre 
ikke blir diskriminert i helsetjenesten
•	sikre bedre legedekning ved sykehjem, blant annet gjennom å gi sykehjemsleger samme lønnsnivå som sykehusleger. 
Legers arbeidstimer utført i sykehjem skal 
kunne telle som læretid og inngå som en del av spesialiseringsløpet 
•	opprette flere undervisningssykehjem og styrke ordningen med undervisnings-hjemmesykepleie
•	gi tilbud om fasthjelpsordning til dem som trenger hjelp, slik at de slipper å forholde seg til stadig nye mennesker
•	styrke tilbudet til demente både hjemme 
og på institusjon, og styrke forskningen på 
demens
•	etablere flere kompetansesentre og dagsentre for demente
•	opprette et nasjonalt program for 
tverrfaglig geriatriforskning 
•	gi mennesker med omfattende bistandsbehov større valgfrihet gjennom 
en lovfestet rett til å velge brukerstyrt personlig assistanse (BPA)•	styrke tilbudet om avlastning, veiledning og økonomisk kompensasjon for 
pårørende
•	fastslå at alle har rett til god lindrende behandling som gir en verdig 
avslutning av livet, men at respekten for menneskeverdet samtidig innebærer 
et klart nei til aktiv dødshjelp. Innføre 
en statlig medfinansieringsordning for etablering av hospice 
•	stimulere til økt utbygging av tilrettelagte boliger og sikre alle mulighet til å velge mellom ulike boformer
•	endre Husbankens regler slik at det er mulig å etablere bofellesskap som boligbyggelag
•	tilrettelegge for etablering av private 
tilbydere innenfor omsorgssektoren, også 
innenfor kommunens tjenester
•	sikre omsorgstrengende mulighet for sosial deltakelse og mestring, samt styrke frivillige organisasjoners arbeid med 
livsglede for eldre 
•	sørge for at omsorgstjenesten blir preget 
av valgfrihet Helse 31
3.10 Gen- og bioteknologi
Gen- og bioteknologien kan gi store muligheter for behandling og forebygging av sykdom, 
samtidig som den stiller oss overfor nye etiske dilemmaer. Høyre vil styrke de etiske grensene 
og føre-var-prinsippet i bioteknologiloven. 
Høyre ønsker å føre en politikk som sikrer at det kan videreutvikles og bygges opp ny 
bioteknologisk og farmakologisk industri i Norge.
Høyres løsninger: 
•	forhindre at menneskelig liv sorteres ut fra egenskaper
•	ikke å innføre et offentlig tilbud om tidlig ultralyd til alle gravide i tillegg til dagens tilbud, så lenge det ikke er dokumentert 
positiv helsegevinst for barnet eller moren
•	si nei til surrogati i Norge  •	si nei til eggdonasjon 
•	unngå at mennesker blir redusert til et middel for andre
•	si nei til forskning på befruktede egg
•	styrke stamcelleforskningen på stamceller 
fra fødte menneskersamFerDselkapittel 4:
innHolD :
4.1 Raskere og bedre utbygging s. 34
4.2 Organisering og finansiering s. 35
4.3 Vei og trafikksikkerhet s. 35
4.4 Kollektivtransport s. 36
4.5 Jernbane s. 37
4.6 Kyst og havn s. 38
4.7 Flytransport s. 3934 samFerDsel
4.1 Raskere og bedre utbygging
Norge trenger en infrastruktur som er tilpasset fremtidens krav til sikkerhet, kvalitet 
og tilgjengelighet. Flere, bedre og tryggere veier vil knytte landet sammen, styrke vår 
konkurransekraft og sikre livskraftige lokalsamfunn. En mer moderne jernbane vil gjøre toget 
mer attraktivt for alle reisende, få flere til frivillig å velge bort bilen, og konkurrere med vei om godstransport. Et velutviklet fly- og ferjetilbud, god bredbåndsdekning og et effektivt post- 
og pakkesystem er viktige elementer i fremtidens kunnskapsbaserte samfunn. 
I dag bygges veier stykkevis og delt. Nye finansierings- og utbyggingsmodeller vil bidra 
til at vei- og banestrekninger blir bygget raskere, og til at de blir bedre vedlikeholdt. Store 
utbygginger bør organiseres i egne selskaper som offentlig-privat samarbeid (OPS) eller som 
heleide offentlige enheter med selvstendig resultatansvar. 
Det norske vei- og jernbanenettet er for dårlig utbygget og for dårlig vedlikeholdt. Høyre 
mener det trengs økte bevilgninger både til investeringer og til vedlikehold, og mer 
helhetlige løsninger for planlegging, bygging og finansiering. Når utbyggingen av veier og kollektivløsninger blir hengende etter befolkningsveksten, skaper det press på boligpriser, 
med mer pendling, mindre fritid og lengre køer som resultat. Høyre vil ha en mer effektiv 
utbygging av bedre og sikrere veier, et moderne jernbanenett, en fremtidsrettet luftfart og en brukervennlig kollektivtransport. 
Høyres løsninger: 
•	opprette et vedlikeholdsfond der avkastningen skal gå til opprustning av 
veier og jernbane
•	starte større OPS-prosjekter (offentlig-privat samarbeid) på vei eller jernbane 
hvert år 
•	øke bruken av statlig plan og regulering 
på viktige nasjonale utbygginger, der 
prosjektorganisasjon eller OPS benyttes •	forenkle planleggingssystemet og ha forpliktende planleggingsavtaler mellom 
kommune, fylkeskommune og stat med 
avtalte frister for ferdigstillelse 
•	endre arbeidet med Nasjonal transportplan slik at den i fremtiden blir mer helhetlig og ser de ulike 
transportgrenene mer i sammenheng, 
blant annet gjennom scenariotenkningsamFerDsel 35
4.2 Organisering og finansiering
Investering i vei, bane og kollektivtilbud er investering i fremtidig konkurransekraft. Økt 
mobilitet sikrer mer tilgjengelige arbeidsmarkeder, styrker norske bedrifters konkurranseevne 
og øker trafikksikkerheten.  
Høyres løsninger: 
•	øke investeringstakten i 
samferdselssektoren kraftig  
•	utarbeide en nasjonal motorveiplan 
•	tilbakeføre til staten de veiene som ble overført til fylkeskommunene gjennom 
forvaltningsreformen 
•	legge hensiktsmessige vei- og 
jernbanestrekninger inn i egne 
prosjektselskaper for å sikre raskere 
realisering 
•	åpne for nye organiserings- og finansier -
ingsformer innenfor offentlig-privat samarbeid der det er et godt finansierings-grunnlag og en sterk lokal oppslutning 
•	åpne for at enkelte veiprosjekter, for eksempel fergeavløsningsprosjekter, kan 
ha lenger avskrivningstid 
•	utvikle Statens vegvesen til å bli en 
rendyrket, profesjonell byggherre og legge kjøretøy- og tilsynsvirksomheten til et 
uavhengig veitrafikktilsyn 
•	tilpasse fergetilbudet til trafikkutviklingen 
4.3 Vei og trafikksikkerhet
Mange smale og dårlig vedlikeholdte veier, der kjørefeltene ikke er adskilt tross høy trafikk, 
bidrar til at mange mister livet og blir hardt skadet i ulykker. Det er behov for en sterkere 
satsing på trafikksikkerhet. Høyre vil gjøre det tryggere å ferdes i trafikken, og vil prioritere 
midtrekkverk og flerfeltsveier som viktige trygghetstiltak.
Høyres løsninger:
•	lage tryggere og sikrere veier ved å bygge fysisk adskilte kjøreretninger 
og flerfeltsveier for å oppnå bedre 
fremkommelighet og færre drepte og skadde i trafikken 
•	endre veinormalene slik at terskelen for å bygge fysisk adskilte kjøreretninger og flerfeltsveier blir lavere•	opprette en egen belønningsordning for økt utbygging av gang- og sykkelveier
•	styrke arbeidet med flom- og rassikring, og sikre at staten tar et medansvar for å rydde opp når naturkreftene ødelegger 
infrastruktur 36 samFerDsel
4.4 Kollektivtransport
Flere norske storbyregioner står overfor store utfordringer på grunn av befolkningsvekst og 
fortetting. Et smidig transportsystem er nødvendig for å sikre at fremtidens byområder og 
tettsteder kan håndtere den ventede trafikkveksten. 
For at storbyregionene skal kunne takle fremtidig vekst, må satsingen på offentlig transport 
trappes kraftig opp. Staten må ta et større og mer forpliktende finansielt ansvar for 
utbyggingen av viktige kollektiv-transportløsninger i storbyområdene. 
Høyres løsninger:
•	utarbeide en egen kollektivtransport-
strategi i forbindelse med Nasjonal 
transportplan, og rullere denne på linje 
med infrastrukturplanene for vei og jernbane  
•	styrke belønningsordningen for kollektivtransport og sørge for at dokumenterbare resultater og fremtidige 
planer vil være de eneste kvalifiserende 
kriteriene for å søke om midler fra 
belønningsordningen
•	sikre at staten gjennom forpliktende og 
langsiktige avtaler bidrar med finansiering av drift og investeringer i kollektivtrafikken, 
slik at vi når de nasjonale målsettingene for 
vekst i kollektivtrafikken  •	styrke satsingen på enklere overgangsløsninger mellom ulike 
transportmidler, både for person- og 
godstransport 
•	se boligutbygging og kollektivtransport 
i sammenheng ved planlegging og 
byutvikling 
•	evaluere og utforme løyvepolitikk og 
rammebetingelser for drosjenæringen 
med tanke på best mulig service for forbrukeren og forutsigbare 
rammebetingelser for næringen 
•	gjøre trafikkavviklingen smartere og mer effektiv ved å styrke satsingen på IT / 
intelligente transportsystemer (ITS) samFerDsel 37
4.5 Jernbane
Store deler av jernbanenettverket i Norge er modent for fornyelse. For at jernbanen skal 
være et attraktivt alternativ, må både kvalitet, tilgjengelighet og punktlighet bli bedre. Det 
er nødvendig med en utvikling av lokaltog- og InterCity-tilbudet rundt de store byene, samt 
kapasitetsøkende tiltak for godstrafikk på bane på de nasjonale strekningene. Høyre vil sørge for en kraftig opptrapping for å ta igjen vedlikeholdsetterslepet på jernbanen. 
Høyres løsninger:
•	sikre full utbygging av dobbeltspor på InterCity-strekningene i østlandsområdet, 
og prioritere kryssingsspor på viktige 
godstraseer og skinnegående transport i og rundt de store byene   
•	omdanne Jernbaneverket til to statlige selskaper: ett med ansvar for utvikling 
og drift av jernbanens infrastruktur og 
ett med ansvar for å utføre utbygging og vedlikehold av infrastruktur for bane, i 
konkurranse med andre 
•	dimensjonere nye jernbanestrekninger for 
250 km/t eller mer og på lengre sikt bygge et nett for høyhastighetsjernbane dersom 
det er lønnsomt •	konkurranseutsette persontransport med 
tog på flere strekninger
•	øke satsingen på elektrifisering av jernbane der det i dag er dieseldrift
•	la regionale kollektivselskaper planlegge 
og kjøpe lokaltogtrafikktjenester av NSB 
eller andre tilbydere, for å oppnå en bedre og mer helhetlig koordinering av 
kollektivtrafikken i og rundt storbyene  38 samFerDsel
4.6 Kyst og havn
Norges langstrakte kyst er en viktig del av transportsystemet vårt. Sjøtransporten taper 
markedsandeler. Det er en trend som må snus. For Høyre er det viktig å bidra til å få overført 
mer av godstransporten fra vei til sjø. Sikkerhet på sjøen og et høyt beredskapsnivå langs hele 
kysten er også viktige oppgaver.
Høyres løsninger: 
•	starte et samhandlingsprogram for å styrke konkurranseevnen til sjøtransporten 
•	modernisere havneloven og åpne for at havner kan organiseres som aksjeselskaper 
•	ha en gjennomgang av aktuelle lovverk, 
avgiftsregimer og ansvarsfordeling for å 
få mer gods fra vei til sjø. Dette inkluderer både statlige, regionale og lokale 
virkemidler i sjøtransportspørsmål
•	sikre drift av Hurtigruten av hensyn til 
både lokalbefolkningen, turistnæringen og 
lokalt næringsliv
•	styrke sjøsikkerheten og beredskapen mot 
utslipp og ulykker til sjøs•	sikre at Redningsselskapets maritime rednings- og beredskapstjeneste langs 
hele kysten kan holdes på et forsvarlig nivå
•	sørge for god overvåking av trafikk langs norskekysten og fullføre arbeidet med 
oppgradert merking av hurtigbåt- og hovedleder
•	innføre utslippsforbud til sjø for alle 
skip i norske farvann og arbeide for et 
internasjonalt utslippsforbud til sjø 
•	vurdere Stad skipstunnel som et OPS-
prosjekt 
•	gi Statens havarikommisjon mulighet til å 
etterforske alvorlige ulykker med fritidsbåtsamFerDsel 39
4.7 Flytransport
Flytrafikken er en sentral del av det norske transportnettet, og det er viktig å sørge for 
rammevilkår som sikrer et godt flytransporttilbud og en nødvendig oppgradering av 
flyplasser og rullebaner. Større konkurranse mellom flyplassene vil bedre vilkårene for 
luftfarten og stimulere også den konkurranseutsatte luftfarten. Høyre mener at norske lufthavner kan organiseres som aksjeselskaper med privat og offentlig eierskap.
Høyres løsninger: 
•	la flysikkerhet være et statlig ansvar 
•	konkurranseutsette tårn- og annen flysikringstjeneste•	legge til rette for at lokale investorer  kan finansiere flyplassutvidelser
•	likestille konkurransevilkårene for  offentlige og private flyplasserøkonomi 
og næringslivkapittel 5:
innHolD :
5.1 Økonomisk politikk s. 42
5.2 Skatt s. 43
5.3 Forenkling og mindre byråkrati s. 44
5.4 Eierskap s. 45
5.5 Innovasjon og kompetanse i næringslivet s. 46
5.6 Reiseliv s. 47
5.7 Maritime næringer s. 48
5.8 Petroleumsnæringen s. 48
5.9 Sjømatnæringen s. 49
5.10 Landbruk s. 5142 økonomi og næringsliv
5.1 Økonomisk politikk
Norges kostnadsnivå er høyt og i utakt med verden rundt oss. Både arbeidsplassene og 
statens finanser blir stadig mer avhengige av petroleumsnæringen. Norsk økonomi trenger 
flere ben å stå på. Høyre vil derfor legge stor vekt på å styrke konkurranseevnen i markedet 
og å bedre ressursutnyttelsen i offentlig sektor. Handlingsregelen for bruk av oljeinntektene skal ligge fast, men bruken av pengene skal vris mot investeringer i kunnskap, infrastruktur, 
miljøteknologi og vekstfremmende skattelettelser.
Finansmarkedene er globale. Finanskrisen viste hvordan ubalanse i markedet sprer seg 
og kan ramme både arbeidsplasser og nasjoner. Det understreker betydningen av at 
finansinstitusjonene underlegges internasjonal regulering og tilsyn. Høyre vil legge til 
rette for konkurransedyktige vilkår for norsk finansnæring og ønsker en nordisk/baltisk harmonisering av reguleringene.
De siste åtte årene har vi sett en kraftig økning i offentlig pengebruk. Sammen med svært 
gode tider i oljerelatert industri har det skapt press på lønnsnivå og kronekurs. Det har igjen svekket norsk konkurransekraft og medført oppsigelser i konkurranseutsatt sektor. Norsk 
økonomi er dermed gjort mer sårbar og mer avhengig av oljeinntektene.
Økonomisk vekst er avgjørende for å finansiere og utvikle velferd. For å sikre utvikling av 
arbeidsplasser og næringsliv i hele landet må det høye kostnadsnivået møtes med offensiv 
satsing på forskning, utdanning, innovasjon og moderne infrastruktur, samt en effektiv offentlig sektor. Høyre vil bygge videre på Norges konkurransefortrinn og bidra til en satsing 
som kan utvikle det kunnskapsbaserte næringslivet. En slik satsing er også nødvendig for å 
løse andre viktige samfunnsoppgaver, som for eksempel miljø- og klimautfordringene. Høyre vil ha en skatte- og avgiftspolitikk som fremmer maktspredning og privat eierskap og initiativ.
Høyres løsninger: 
•	holde orden i norsk økonomi og dermed bidra til å trygge arbeidsplassene i 
konkurranseutsatt sektor
•	sikre en bedre balanse mellom offentlig 
og privat sektor, og sørge for at veksten 
i offentlig forbruk over tid ikke er større 
enn veksten i bruttonasjonalproduktet for Fastlands-Norge gjennom å vri veksten 
i offentlige budsjetter fra forbruk til 
investeringer i kunnskap og infrastruktur
•	holde fast ved handlingsregelen for 
bruk av penger fra Statens pensjonsfond 
utland for å skape trygghet for at staten kan innfri sine pensjonsforpliktelser, og for å unngå en for stor nedbygging av 
konkurranseutsatt sektor
•	bruke en større del av avkastningen 
fra Statens pensjonsfond utland på 
samferdsel, forskning og utvikling, 
miljøteknologi og vekstfremmende skatte- og avgiftslettelser
•	øke satsingen på forskning og utvikling (FoU), blant annet FoU-kontrakter mellom næringslivet og det offentlige
•	utvikle en innovativ og effektiv offentlig sektorøkonomi og næringsliv 43
•	bygge ut veier, jernbane, havner, farleder 
og annen infrastruktur som er avgjørende 
for Norges konkurransekraft, og ta i bruk 
nye og raskere utbyggingsmetoder, som offentlig-privat samarbeid (OPS) 
•	gå igjennom regler og organisering av søk -
nadsprosesser for arbeidsinnvandring for å sikre raskere tilgang på høykvalifisert arbeids
-
kraft, også fra land utenom EØS-området 
•	utvikle et mangfoldig og privat eierskap 
og redusere det statlige eierskapet i norsk 
næringsliv
•	styrke Konkurransetilsynet som selvstendig 
myndighetsorgan og fjerne regjeringens 
rolle som ankeinstans for Konkurransetilsy-net ved å etablere en uavhengig klagenem-
nd for konkurranse. Konkurransetilsynet skal også se til at konkurranseforholdene i lokale 
markeder er tilfredsstillende
•	gjeninnføre vedtakskompetansen til Klagenemnda for offentlige anskaffelser for å skape en lavterskel ankemulighet for små 
og mellomstore bedrifter 
•	forenkle loven om offentlige anskaffelser 
og gjøre det enklere for mindre, innovative 
aktører å delta i konkurransen om å vinne 
anbudene 
•	gi de høyteknologiske forsvarsbedriftene konkurransekraft gjennom robuste gjenkjøpsavtaler 
•	ha et nasjonalt kartleggingsprogram 
for norske mineralressurser og utvikle 
en strategi for å utnytte disse på en miljømessig forsvarlig måte 
5.2 Skatt
Høyre vil føre en skattepolitikk som sikrer finansiering av velferdssamfunnet. Nivå og innretning på skatter og avgifter skal motivere til arbeid, fremme maktspredning og privat 
eierskap og stimulere til miljøvennlig adferd. 
Norge har i hovedsak et velfungerende skattesystem. Progresjonen i skattesystemet sikrer at de 
som tjener mest, også betaler mest i skatt. Skatten på lave og vanlige lønnsinntekter er imidlertid 
fortsatt for høy, og må reduseres. Formuesskatten tapper kapital fra norske arbeidsplasser og gjør 
det mindre lønnsomt å spare og investere. Derfor må den trappes ned og på sikt fjernes. 
Skattemoralen er generelt god i Norge. Likevel er det for mange som unndrar skatt. Det betyr 
at andre må betale mer skatt enn nødvendig. Høyre vil derfor bekjempe svart arbeid og skatteunndragelse.
Høyre vil gradvis redusere skatter og avgifter som svekker motivasjonen til å arbeide, og som 
hemmer investeringer i norske arbeidsplasser. Tempo og omfang av skatte- og avgiftslettelser må tilpasses situasjonen i norsk økonomi.44 økonomi og næringsliv
Høyres løsninger: 
•	føre en politikk som sikrer at det lønner seg 
å jobbe 
•	ha et skattesystem som sikrer at alle med skatteevne betaler skatt 
•	trappe ned og på sikt fjerne 
formuesskatten 
•	fjerne arveavgiften
•	redusere skatten på lave og vanlige lønnsinntekter 
•	gjøre det mer lønnsomt å gå fra trygd til arbeid, for eksempel ved å innføre et 
tidsbegrenset jobbskattefradrag
•	heve innslagspunktet for toppskatten, 
slik at folk med vanlige inntekter ikke må 
betale toppskatt•	øke frikortgrensen
•	gjøre det mer lønnsomt å investere i 
nye driftsmidler gjennom mer gunstige 
avskrivningssatser
•	redusere skattesatsen på gevinst ved 
salg av landbruksvirksomheter og 
landbrukseiendommer til 28 prosent 
•	bruke skatte- og avgiftspolitikken til å gjøre det lønnsomt å opptre miljøvennlig
•	si nei til boligskatt
•	styrke ordningen med Boligsparing for ungdom (BSU)  
•	sikre en mer rettferdig pensjonist-
beskatning 
5.3 Forenkling og mindre byråkrati
Unødvendig byråkrati påfører norske skattebetalere økte kostnader og tapper samfunnet for 
god arbeidskraft. Bedriftenes konkurransekraft reduseres som følge av påførte administrative 
oppgaver og unødvendig tidsforbruk. Gründere, bedriftseiere og ansatte må få bruke tiden 
sin på verdiskaping.  
Offentlige tjenester og tilbud må gjøres lettere tilgjengelig. Høyre vil vise tillit til innbyggerne 
og overlate flere beslutninger til den enkelte. 
Høyres løsninger: 
•	gjennomføre tiltak som samlet reduserer 
næringslivets kostnader med å etterleve 
myndighetspålagte krav med 25 prosent
•	innføre et uavhengig regelråd etter modell av tilsvarende organ i Sverige 
•	trekke næringsdrivende inn i arbeidet med 
å forenkle offentlig sektor og prøve ut nye 
ordninger før de iverksettes•	utvikle et forenklet lov- og regelverk for 
små og mellomstore bedrifter
•	heve beløpsgrensen for fritak fra revisjonsplikt
•	videreutvikle Altinn og ha som mål at næringslivet bare skal behøve å rapportere samme informasjon én gang til det 
offentligeøkonomi og næringsliv 45
•	sørge for at offentlige publikumskontorer 
har åpningstider som er bedre tilrettelagt 
for folks hverdag, og at flere holder 
lørdagsåpent
•	gjøre flere offentlige tjenester tilgjengelig på nett, slik at de kan brukes uavhengig av åpningstider
•	innføre en selvbetjent nettløsning for uttak 
av foreldrepermisjon
•	etablere en ordning med farmasøytstyrt resept for å gjøre det enklere å få kjøpt 
vanlige legemidler på apotek•	tillate søndagsåpne butikker 
•	innføre en ordning med vinmonopol i butikk i områder uten vinmonopolutsalg, innenfor rammen av EØS-avtalen 
•	tillate at Vinmonopolet har åpent alle 
dager det er tillatt å selge øl (inkludert 
julaften, nyttårsaften, påskeaften og pinseaften), og tillate salg av alkohol på 
valgdagen  
•	tillate kommunene å ha alkoholsalg i butikk til klokka 22.00 på hverdager og 
lørdager 
5.4 Eierskap
Norge har et stort statlig eierskapsengasjement, men et svakt privat eierskapsmiljø. Sterke og mangfoldige private eierskapsmiljøer er viktig for å utvikle sterke og bærekraftige 
bedriftsmiljøer og næringsklynger. 
Høyre mener at staten i dag er en for stor eier i norsk næringsliv, og ønsker å redusere 
det samlede statlige eierskapet. Statlig eierskap kan begrunnes ut fra særlige nasjonale 
hensyn, men det statlige eierskapet må være forutsigbart og profesjonelt. Høyre vil styrke 
selveierdemokratiet, slik at flest mulig får muligheten til å eie sin egen bolig, drive sin egen bedrift og være med som medeier i næringslivet. 
Høyres løsninger: 
•	fjerne arveavgiften
•	trappe ned og på sikt fjerne 
formuesskatten 
•	gradvis redusere det statlige eierskapet
•	øke skattefradraget for å stimulere ansatte 
til å kjøpe aksjer i egen bedrift
•	styrke skattefordelen ved privat pensjonssparing•	si nei til boligskatt 
•	styrke ordningen med Boligsparing for 
ungdom (BSU)  
•	støtte opprettelsen av en lavterskel 
innovasjonsbørs for å koble bedrifter og 
privat sparekapital 46 økonomi og næringsliv
5.5 Innovasjon og kompetanse i næringslivet
Kunnskap og kompetanse utviklet over mange år er grunnlaget for svært mye av norsk 
nærings- og arbeidsliv. Mange etablerte virksomheter satser på fornyelse ved å investere i 
forskning og utvikling av kompetanse og teknologi, men samtidig ser vi også stadig flere 
etableringer av rendyrkede kunnskapsbedrifter.
Det høye kostnadsnivået i Norge gjør at vi må øke produktiviteten og føre en næringspolitikk 
som styrker norske bedrifters omstillingsevne, forskningsinnsats og muligheter for 
kommersialisering. Bransjer som IKT og «life sciences» er eksempler på hvordan kompetanse vil spille en sentral rolle i fremtidens næringsliv. Dette er næringer som både skaper verdier i 
seg selv og bidrar til økt konkurransekraft i så vel andre deler av næringslivet som i offentlig 
sektor. 
Høyres politikk for forenkling, bedre rammevilkår og kunnskap i skolen er svært viktig også 
for disse næringenes vekst. Høyre vil dessuten føre en politikk som sikrer at offentlig sektor i 
større grad tar i bruk de mulighetene kunnskapsbedriftene skaper.
Høyres løsninger:
•	bruke en større del av avkastningen fra Statens pensjonsfond utland på 
samferdsel, forskning og utvikling, 
miljøteknologi og vekstfremmende skatte- og avgiftslettelser
•	øke satsingen på forskning og utvikling (FoU), blant annet gjennom FoU-kontrakter 
mellom næringslivet og det offentlige
•	forenkle loven om offentlige anskaffelser 
og gjøre det enklere for mindre, innovative 
aktører å delta i konkurransen om å vinne 
anbudene
•	styrke landsdekkende 
innovasjonsprogrammer, spesielt innenfor 
Innovasjon Norge
•	bruke næringsklynger som drivkraft for 
innovasjon, spesielt ved å satse på National 
Centres of Expertise (NCE-programmet) og starte opp Global Centres of Expertise
•	utvikle et forenklet lov- og regelverk for små og mellomstore bedrifter•	øke skattefradraget for å stimulere ansatte til å kjøpe aksjer i egen bedrift
•	innføre nøytral merverdiavgift i staten, slik at flere private tjenestetilbydere kan bidra 
til å løse fellesskapets oppgaver
•	utvikle en veileder og retningslinjer for 
offentlig-privat innovasjonssamarbeid 
(OPI), slik at offentlige anbud får større 
innovasjonseffekt
•	sikre en fremtidsrettet IKT-strategi med 
bedre digitale tjenester for innbyggerne 
og mer effektiv ressursbruk både i stat og kommuner
•	bygge opp én plattform for sikker ID og kommunikasjon i stat og kommuner
•	gjøre flere tjenester tilgjengelige på nett for å sikre innbyggerne lettere tilgang til offentlige kontorer også utenom 
kontortiden 
 økonomi og næringsliv 47
•	stille krav til at flere offentlige data, 
inkludert Kartverkets, skal gjøres åpne og 
tilgjengelige
•	styrke insentiver som kobler utdanningsmiljøer med gründermiljøer, 
og som premierer de institusjonene som utvikler operative og effektive arenaer for kunnskapsdeling og innovasjon
•	føre en næringslivspolitikk som i større grad anerkjenner kvinnelig 
entreprenørskap
5.6 Reiseliv
Reiseliv er en av verdens raskest voksende næringer. Den gir arbeidsplasser og lokal utvikling, 
ikke minst i mange distriktskommuner. Reiseliv og eksportnæringer kan dra stor nytte av økt 
samarbeid. Norge har en storslått natur, et rikt mangfold av kulturminner og et kulturliv som 
fanger internasjonal oppmerksomhet på stadig flere områder. Dette gir store muligheter for destinasjonsutvikling. 
Høyres løsninger: 
•	forankre en ny, nasjonal reiselivsstrategi i Stortinget og prioritere tydelig innenfor 
den offentlige innsatsen for turistnæringen
•	koordinere arbeidet med reiselivsstrategien, etablere en tydelig 
ledelse av arbeidet og sørge for en god forankring av tiltakene i reiselivsnæringen 
•	legge til rette for at lokal mat og drikke 
i større grad kan inngå som en del av 
reiselivsproduktet
•	gi kommunene større muligheter for å legge til rette for miljøvennlig reiselivsvirksomhet også innenfor vernede 
områder•	sikre et mer målrettet markedsarbeid 
ved å samle ressursene i større 
reisemålsselskaper 
•	sikre fortsatt konkurranse i luftfarten
•	gjennomgå og myke opp regelverket for turistfiske
•	innføre mobilt skattekontor for utenlandske arbeidstakere 
•	åpne for produktprøver og begrenset 
alkoholsalg direkte fra produsent, og 
om nødvendig jobbe for å endre EU-
lovgivningen på feltet48 økonomi og næringsliv
5.7 Maritime næringer
En levedyktig skipsfartsnæring bidrar til bosettingen langs kysten og gir livsgrunnlag for 
bedrifter i leverandør- og utstyrsindustrien. De maritime næringene utgjør ett av tre globale 
kunnskapsnav i Norge, og er viktige for fremtidig verdiskapning og konkurransekraft.
For å beholde maritim kompetanse i Norge mener Høyre at rammevilkårene for 
skipsfartsnæringen må være på nivå med rammevilkårene i EU. Samtidig er det viktig at 
Norge også bidrar til å utvikle et internasjonalt regelverk for å ivareta bestemmelser knyttet til 
sikkerhet, miljø og økonomi.
Høyres løsninger: 
•	bidra til at mer miljøvennlig drivstoff tas i bruk i næringen
•	sikre en konkurransedyktig nettolønnsordning for norske sjøfolk 
•	innføre utslippsforbud til sjø for alle skip i 
norske farvann
•	arbeide for et effektivt internasjonalt utslippsforbud til sjø fra skip, og for at 
havner må utvikle mottaksmuligheter for avfall
•	arbeide for internasjonale regler for å forbedre miljøkravene for skip•	sørge for god overvåking av trafikk langs norskekysten
•	sikre konkurransedyktige norske skipsregistre (NOR og NIS)
•	ha et gebyr- og avgiftsregime som styrker 
nærskipsfarten 
•	endre gebyrer og avgifter slik at miljøvennlig og sikker teknologi og design 
ikke straffes økonomisk 
5.8 Petroleumsnæringen
Olje- og gassressursene har gitt Norge store inntekter og vil fortsette å gjøre det i mange år fremover. Oljealderen forlenges både av oppgradering av eksisterende felt, utbygging av 
nye felt og ny teknologi og kunnskap. Et fortsatt høyt aktivitetsnivå i petroleumssektoren 
er nødvendig for at norsk leverandørindustri kan utvikles videre, i nye retninger og til nye markeder. 
Bruk av fossilt brensel er den viktigste årsaken til menneskeskapte utslipp av klimagasser. 
Samtidig har produksjonen på norsk sokkel relativt lave klimagassutslipp, og norsk gass vil være en viktig del av Europas energiforsyning i mange tiår. Petroleumsvirksomhet i 
nye områder må kombineres med strenge krav til miljø, sikkerhet og beredskap og til 
sameksistens med andre næringer, spesielt fiskeri- og havbruksnæringen. økonomi og næringsliv 49
Høyres løsninger: 
•	satse på forskning og utvikling som kan gi 
større utvinning av olje og gass fra hvert 
felt 
•	elektrifisere nye felt der det er klimamessig 
og økonomisk forsvarlig 
•	styrke konkurransen og mangfoldet på sokkelen for å sikre teknologisk og miljømessig utvikling, og bruke Statens 
direkte økonomiske engasjement (SDØE) 
til å stimulere omsettelighet av lisenser og mer konkurranse på sokkelen 
•	styrke Petoro gjennom å øke selskapets forretningsmessige fleksibilitet og finansiere selskapet gjennom 
kontantstrømmen fra SDØE. Begrensninger 
av selskapets aktivitet og utvikling styres gjennom oppdragsdokument og 
styresammensetning 
•	åpne for petroleumsvirksomhet i lovende 
områder utenfor Nord-Norge, herunder 
konsekvensutredning av Nordland VI og VII 
og Troms II med sikte på å åpne disse for petroleumsvirksomhet, men med strenge krav til miljø, sikkerhet og beredskap og til 
sameksistens med andre næringer
•	utarbeide ordninger som stimulerer 
selskaper til å samarbeide om 
fellesutbygging av eksisterende olje- og 
gassfelt for å øke utvinningen og bedre ressursutnyttelsen 
•	øke utvinningsgraden på norsk sokkel ved å stille krav om plan for økt utvinning ved fornyelse av konsesjonene 
•	styrke Oljedirektoratet og Petroleumstilsynet for å ivareta forvaltningen av en større og mer 
komplisert norsk sokkel 
•	forbedre oljevernberedskapen og vurdere 
å samle alt sjøsikkerhetsarbeid under ett 
departement 
•	sørge for at også virksomhet på land sikres for de aktuelle landsdelene når 
petroleumsvirksomheten flyttes nordover 
5.9 Sjømatnæringen
Norske hav- og kystområder er rike på ressurser. Fiskeri og havbruk er vår nest største eksportnæring. Høyre vil sikre en bærekraftig forvaltning av fiske- og oppdrettsressursene og 
arbeide for å bedre markedsadgangen for norsk sjømat i utlandet. Det er i den sammenheng 
avgjørende å se på fiskerinæringen i sin helhet, og tilpasse lover og forskrifter til de markedsutfordringene næringen står overfor. 
Norsk fiskeriforvaltning er verdensledende, og den norske fiskerinæringen er i en 
sunn utvikling. Det må etableres rammevilkår som sikrer fortsatt konkurransekraft og markedsadgang.
Havbruksnæringen har potensial til å flerdoble produksjonen. Det er nødvendig å sikre at 
denne veksten skjer på en økologisk bærekraftig måte. 50 økonomi og næringsliv
Fiskeri og havbruk representerer en av de sentrale nærings- og kunnskapsklyngene vi har i 
Norge. En av de viktigste rollene Norge kan spille i fremtiden, er å bruke denne kompetansen 
i internasjonale prosjekter som sikrer sunn mat til en voksende verdensbefolkning. Norsk 
utenriks- og handelspolitikk må i større grad reflektere at Norge er en stor sjømatnasjon. 
Høyres løsninger: 
•	føre en politikk som sikrer et spredt eierskap og en differensiert fiskeflåte. 
Strukturpolitikken skal legge til rette for en 
lønnsom, variert og bærekraftig næring der alle gis like muligheter innen de 
forskjellige flåtegruppene. Flest mulig må 
kunne bli eier eller deleier i et fartøy
•	sørge for at råfiskloven legger et godt grunnlag for en effektiv og velorganisert markedsplass og god ressurskontroll 
•	ha fiskekvoter som sikrer bærekraftige bestander, samtidig som fordelingen av kvotene må være mest mulig forutsigbar. 
Fiskeriforvaltningen må sørge for aktiv 
bestandsovervåking og innsats mot ulovlig fiske. Endringer av kvoteåret bør vurderes for å sikre en bedre tilpasning for et mer 
markedsorientert fangstmønster 
•	arbeide for å bedre markedsadgangen til utlandet for fisk og fiskeprodukter, også 
gjennom bilaterale handelsavtaler
•	organisere Mattilsynet slik at regionene 
opptrer på en helhetlig og enhetlig 
måte. Tilsynet må oppleves som en serviceinstitusjon og som en ressurs for 
næringsutvikling •	sørge for en bedre utnyttelse av 
ressursene ved å tilrettelegge for fangst og 
produksjon av nye arter 
•	sikre at all aktivitet i sensitive hav- og kyst -
områder tar hensyn til risikoen for langsikti -
ge skadevirkninger for ressursene i havet 
•	samle forvaltningsansvaret for 
alle villfiskbestander i Fiskeri- og 
kystdepartementet 
•	gi kommunene insentiv for å 
tilrettelegge for næring ved å la mer av 
konsesjonsavgiften gå direkte til de berørte 
kommunene
•	erstatte dagens konsesjonstildeling på laks 
og ørret med objektive tildelingskriterier 
som miljømessig bærekraft og tilgang på lokaliteter 
•	sørge for en bedre samordning av de ulike sektormyndighetene, slik at vi får en raskere og mer helhetlig forvaltningøkonomi og næringsliv 51
5.10 Landbruk
Landbruket er viktig for mat- og planteproduksjon, bosetting og kulturlandskap i Norge. 
Høyre ønsker å skape et levedyktig landbruk gjennom å legge til rette for lønnsom drift 
og økt matproduksjon. Landbrukspolitikkens viktigste oppgave skal være å gi bonden 
de beste muligheter til å skape egen inntekt og utnytte sitt areal. Bonden er selvstendig næringsdrivende og skal derfor ha stabile rammevilkår. Landbruket viderefører våre lange 
mattradisjoner, og skal ha som hovedoppgave å levere trygg kvalitetsmat. Kulturlandskapet 
vårt er skapt og vedlikeholdt gjennom bruk og aktivitet i tråd med utviklingen i landbruket.
Økte tilskudd, produksjonsbegrensninger, norsk lønnsnivå og tollmurer har gitt norsk jordbruk 
et svært høyt kostnadsnivå. Norsk lønns- og kostnadsnivå og prisutvikling medfører høye 
produksjonskostnader i norsk landbruk. Med gode politiske rammebetingelser og en skrittvis omstilling kan lønnsomheten i norsk landbruk styrkes. Høyres politikk er å gjøre jordbruket 
best mulig rustet til å levere norsk mat til konsumentene i konkurranse med internasjonale 
aktører. Høyre vil sikre fortsatt norsk matproduksjon også ved nye internasjonale handelsvilkår. 
Reindriften er en viktig næring for matproduksjon og livsgrunnlag i deler av landet, og 
en forutsetning for samisk kultur og samfunnsliv. Næringen drives i områder som har en skjør økologisk balanse, og som er utsatt for klimaendringer. En økologisk bærekraftig 
reindriftsnæring er en forutsetning for at næringen også skal være økonomisk og kulturelt 
bærekraftig. Reindriftsnæringen må sikres rammevilkår som gjør at den på sikt blir mindre avhengig av overføringer fra staten. 
Høyres løsninger:
•	gjøre jordbruket mindre avhengig av statlige overføringer, redusere jordbrukets 
kostnadsnivå og gi bonden nye og bedre 
inntektsmuligheter
•	skape et klarere skille mellom arealstøtte og produksjonsstøtte og forenkle innholdet i støttetypene
•	støtte økologisk landbruk på lik linje med «konvensjonelt» landbruk og gi økobønder mulighet til kostnadsinndekning gjennom 
økte priser
•	bruke målrettede skattelettelser i 
jordbruket for å oppnå økt produksjon og 
lønnsomhet•	evaluere innholdet i jordbruksavtalen 
og samkjøre den med den ordinære 
budsjettprosessen, samtidig som vi 
vil beholde forhandlingsinstituttet i jordbruket  
•	i mindre grad bruke støttesatser til å motarbeide stordriftsfordeler i jordbruket
•	gjennomgå konsesjoner og kvoteordninger innen jordbruket, med mål om å tilpasse og øke produksjonen i 
henhold til markedets behov  
•	heve grensene for volum og antall 
deltakere i samdrift og garantere stabilitet i 
rammevilkårene for samdrifter52 økonomi og næringsliv
•	utrede en mer konkurransenøytral 
markedsreguleringsordning for å sikre 
maktspredning, matmangfold og lik 
tilgang på råvarer for alle aktører 
•	gradvis, over flere år, forberede norsk jordbruk på nye internasjonale handelsvilkår
•	beholde et importvern 
•	av beredskapshensyn arbeide for å styrke selvforsyningen av mat 
•	styrke landbrukets mulighet til å bygge 
egenkapital til fremtidige satsinger
•	myke opp reglene for å kunne bruke aksjeselskap som selskapsform for deler 
av virksomheten på en landbrukseiendom – for å redusere risikoen og bedre 
muligheten for kapitaltilgang  
•	iverksette tiltak som sørger for at Norge 
ligger i fremste rekke når det gjelder 
dyrevelferd. Mattilsynet skal forebygge, 
avdekke og følge opp dyretragedier 
•	gi den enkelte bonde større råderett over egen eiendom ved å oppheve boplikt, delingsforbud og priskontroll, samtidig 
som driveplikten beholdes
•	redusere skattesatsen på gevinst ved salg 
av virksomheter i landbruket til ordinær kapitalbeskatning•	fjerne odelsbestemmelsen fra Grunnloven og modernisere odelsloven
•	legge større vekt på klimapolitiske målsettinger i forvaltningen av norske skoger
•	styrke det private skogbruket og distriktene ved å selge arealer fra Statsskog som 
tilsvarer det som er kjøpt de siste årene 
•	gjøre det enklere å få erstatning for avlingsskade, om mulig gjennom å støtte 
bruk av markedsbaserte ordninger for forsikring
•	gjennomføre en kraftig forenkling og 
reduksjon av landbruksbyråkratiet
•	ta vare på god matjord, men balansere jordvernet mot storsamfunnets behov 
•	legge til rette for kompetanseutviklende 
tiltak i landbruket
•	utarbeide en stortingsmelding om bærekraftig reindrift
•	endre reindriftsloven slik at økologisk 
bærekraft prioriteres foran økonomisk og 
kulturell bærekraft
•	likebehandle bønder og reineiere når det gjelder avgifter på driftsmidler miljø og
energikapittel 6:
innHolD :
6.1 Natur s. 56
6.2 Klima s. 57
6.3 Energi s. 5856 miljø og energi
6.1 Natur
Norge er heldig stilt med en variert, frodig og ren natur. Nordmenn har sterke 
friluftstradisjoner med utgangspunkt i allemannsretten til fri ferdsel i utmark. Høyres mål er å 
overlate naturen i minst like god stand til neste generasjon, herunder å sikre leveområdene 
for truede dyrearter. 
Norsk natur er formet gjennom bruk. Lokal råderett og et mangfoldig og privat eierskap har 
sikret bærekraftig forvaltning av ressursene innenfor et nasjonalt lov- og regelverk. Dette må 
fortsatt ligge til grunn for forvaltningen av naturressursene i Norge.
Høyres løsninger: 
•	få fortgang i revisjonene av de gamle vannkraftkonsesjonene 
•	sikre vern av et representativt utvalg av norsk natur og marine områder. Områder som sikres for allmennheten, må forvaltes 
slik at det legges til rette for friluftsliv og 
annen bærekraftig bruk
•	styrke arbeidet med frivillig vern av skog 
•	ta vare på bymarker og grønne lunger i byene som viktige rekreasjonsområder for 
befolkningen
•	sørge for lokal medvirkning i 
vernearbeidet. Naturverdier bør i større 
grad forvaltes lokalt, innenfor rammene 
av nasjonale mål og internasjonale forpliktelser 
•	tillate næringsvirksomhet i vernede områder så lenge dette ikke går ut over verneverdiene 
•	avvikle ”inngrepsfrie naturområder” (INON) som verktøy i arealpolitikken, omorganisere det statlige miljøbyråkratiet 
og spesielt vurdere rollen til Direktoratet 
for naturforvaltning
•	forvalte innsjøer og vassdrag slik at ferskvannsreservoarer og fiske- og rekreasjonsområder sikres for fremtidige 
generasjoner•	styrke arbeidet med å rydde opp i giftige 
sedimenter i fjorder, elver, havner og 
innsjøer 
•	myke opp forbudet mot bruk av bly til jakt 
og tillate bruk på fastmark og over åpent 
vann 
•	sikre levedyktige bestander av de store 
rovviltartene bjørn, ulv, gaupe, jerv og 
kongeørn i samarbeid med alle våre 
naboland, innenfor artenes naturlige utbredelsesområde. Innsatsen for å redde 
den gjenværende norske fjellrevstammen 
videreføres
•	gjennomføre rovviltforlikets punkt om at det ikke skal være rovvilt som representerer skadepotensial i prioriterte beiteområder 
og kalvingsområder for tamrein
•	erstatte reelle tap av beitedyr som følge av 
rovvilt, samtidig som ordningene må sti-
mulere til forebyggende tiltak og eventuelt 
driftsomlegginger i de mest utsatte områ-dene. Rovdyrforvaltningen må i stor grad 
baseres på lokalt skjønn og lokal utøvelse av 
myndighet innenfor nasjonale bestandsmål 
•	øke innsatsen for å hindre innførsel og 
spredning av arter som ikke hører hjemme 
i norsk naturmiljø og energi 57
•	ivareta hensynet til naturmangfoldet, men 
evaluere virkeområdet og omfanget av 
naturmangfoldsloven
•	arbeide for å redusere avfallsmengdene og for at mer av avfallet material- eller 
energigjenvinnes •	styrke sjøsikkerheten og beredskapen for store utslipp til sjø
6.2 Klima
Klimaet er i endring som følge av menneskeskapte utslipp, og klimaendringene er trolig verdenssamfunnets største utfordring de neste tiårene. Det er noe usikkerhet om omfanget 
og hva konsekvensene av dette vil bli, men Høyre legger føre-var-prinsippet til grunn. 
Høyre vil at Norge skal ta ansvar for kommende generasjoners livsgrunnlag ved å bidra til 
internasjonalt forpliktende utslippsavtaler og ved å investere i forskning og utvikling av ny 
teknologi som kan bidra til å realisere et lavutslippssamfunn.
Høyres løsninger: 
•	gjøre Norge til en pådriver for en ny internasjonal klimaavtale
•	delta i videreutviklingen av EUs klimakvotesystem og arbeide for et ambisiøst mål for europeiske 
utslippsreduksjoner. Den vesentlige delen 
av Norges klimaforpliktelser må oppfylles gjennom egne tiltak i Norge eller innenfor 
EUs kvotesystem 
•	styrke forskningen på miljø og klima, 
særlig innen fornybare energikilder, 
energiøkonomisering, karbonfangst og 
-lagring. Norge skal ta et særlig ansvar for utvikling av klimavennlig teknologi
•	trappe opp bevilgningene til miljøteknologifondet og legge til grunn samme avkastning som for Statens 
pensjonsfond utland 
•	inkludere skogen og skogsjordens rolle 
som viktige karbonlagre i klimapolitikken •	støtte overgangen til null- og lavutslippsbiler gjennom avgiftsomlegging, effektivitetskrav for 
kjøretøy, infrastruktur for lading og 
hydrogen, samt krav om innfasing av nullutslippskjøretøyer i det offentlige
•	i større grad legge opp skatte- og avgifts-systemet slik at det koster å forurense og 
er lønnsomt å opptre miljøvennlig. Dagens 
avgiftsfordeler ved kjøp og bruk av nullut -
slippsbiler videreføres, og avgiftssystemet 
for kjøretøy må i større grad stimulere til 
lave utslipp
•	legge til rette for at flere kan reise kollektivt 
eller bruke sykkel, blant annet gjennom 
utbygging av kollektivfelt, sykkelveier og innfartsparkering, og gi større statlige 
bidrag til store kollektivprosjekter i og 
rundt de store byene. Det skal stilles miljø- og klimakrav ved anskaffelser av 
kollektivtjenester og offentlige kjøretøy 58 miljø og energi
•	styrke belønningsordningen for 
kollektivtransport og sørge for at 
dokumenterte resultater er eneste 
kriterium for tildeling av midler
•	sikre rask fremdrift av utbygging av InterCity-forbindelsene i det sentrale østlandsområdet
•	øke bevilgningene til forskningssentre for 
miljøvennlig energi (FME) og opprette et 
nytt forskningssenter for geotermisk energi•	sikre utfasing av oljefyring fra alle offentlige bygg innen 2018 og forbud 
mot fyring med fossil olje fra 2020, øke 
mineraloljeavgiften og gi husholdningene gode støtteordninger for overgang til mer 
miljøvennlig oppvarming 
•	utarbeide en egen strategi for biodrivstoff og bioenergi 
•	støtte tiltak mot global avskoging, også 
utover forpliktelsene i klimaforliket 
6.3 Energi
Norge har rike energiressurser og har på flere områder utviklet en ledende kompetanse i å utnytte disse ressursene. Norge har store muligheter innen fornybar energi, som vannkraft, 
vindkraft, bølgeenergi, tidevannsenergi og bioenergi. 
Utfordringen er å utnytte Norges energiressurser slik at det sikrer strømforsyningen og bidrar 
til å realisere et lavutslippssamfunn. 
Høyres løsninger: 
•	bidra til at Norges potensial for ny fornybar energi kan utnyttes, både gjennom økt 
forskningsinnsats og gode støtteordninger 
for utvikling og utbygging
•	legge til rette for økt kraftproduksjon fra vannkraft ved å modernisere eldre kraftverk og åpne for skånsomme 
utbygginger i nye vassdrag der dette ikke 
skader viktige verneinteresser. Utbygging av småkraftverk skal sikres en enkel og rask 
konsesjonsbehandling
•	arbeide for at småkraftverkene som ikke 
kom med i overgangsordningen for grønne sertifikater, får en ny sjanse til å bli 
med i ordningen•	styrke overføringskapasiteten for elektrisk 
kraft mellom Norge og det øvrige 
Europa for å bedre ressursutnyttelsen, 
øke verdiskapingen og redusere klimagassutslippene 
•	sikre offentlig kontroll over vannkraftressursene gjennom 
konsesjonsbestemmelser og skatteregler 
som sikrer fellesskapets interesser. Dagens konsolideringsmodell, som innebærer at 
nye konsesjoner kun skal gis til selskaper 
der det offentlige eierskapet er minst to tredjedeler, skal legges til grunn for 
eierskap til vannkraftverk. Innenfor denne 
modellen må det utvikles ordninger som sikrer industrien fortsatt gode muligheter 
for forutsigbar tilgang til elektrisk kraft •	styrke forskningen på thorium og på sikt 
legge til rette for internasjonal anvendelse 
av norske thoriumforekomster
•	stille strengere krav til energieffektivisering. Alle nye offentlige bygg skal være 
såkalte lavenergihus, og Husbanken og Enova skal ha gode støtteordninger for 
energiøkonomiseringstiltak i bedrifter og 
husholdninger
•	sørge for at sentralnettet sikrer et 
fungerende kraftmarked og gir stabil 
strømforsyning over hele landet•	legge til rette for innføring av smarte strømmålere og videre utvikling av 
fleksible energisystemer (“smartgrids”)
•	påse at regionale og lokale forsyningsnett blir oppgradert og tilpasset det sentrale 
forsyningsnettet, slik at ressursene i sektoren blir utnyttet optimalt  miljø og energi 59lokalt  selvstyre   
og  oFFentlige   
tjenesterkapittel 7:
innHolD :
7.1 Offentlige tjenester s. 62
7.2 Styrking av lokaldemokratiet s. 63
7.3 Statlige organer, tilsyn og lovverk s. 65
7.4 Bolig s. 66
7.5 Offentlig ansatte s. 67
7.6 Valg s. 6762   lokalt selvstyre og oFFentlige tjenester
7.1 Offentlige tjenester
Høyre vil ha en effektiv, åpen og brukervennlig offentlig sektor som setter det enkelte 
menneske i sentrum, og som tilpasser seg den enkeltes behov. Høyre vil modernisere 
offentlig forvaltning for å sikre effektiv ressursbruk, innovasjon, omstillings- og 
gjennomføringsevne.
Offentlige tjenester har i stor grad sitt utspring i lovfestede rettigheter og er underlagt 
strenge regler med hensyn til forvaltning og gjennomføring. Ansvaret for å levere tjenestene 
er fordelt mellom kommune, fylke og forskjellige statlige institusjoner. Ved effektivisering av offentlige innkjøpsordninger kan betydelige beløp spares, og dermed benyttes til bedre 
velferdstjenester. 
Norge har et godt utbygget velferdssystem, men innbyggerne opplever i mange tilfeller at 
det kan være vanskelig å orientere seg i møte med de forskjellige offentlige aktørene, og at 
de mangler oversikt over tilbudene. Det offentlige tjenestetilbudet er i mange tilfeller for 
systemorientert og for lite brukerorientert.
Høyre ønsker at flest mulig oppgaver skal løses i et samspill med innbyggerne, tilpasset den 
enkeltes behov. Brukertilpasset informasjon om kvalitet og tilgjengelighet er avgjørende for at den enkelte skal kunne gjøre riktige valg ut fra sitt behov og sine ønsker.
Høyres løsninger: 
•	styrke valgfriheten i offentlige velferdstjenester
•	ta initiativ til nye omstillings- og effektiviseringsprosjekter for å bedre kvaliteten og sikre en best mulig 
ressursutnyttelse, herunder bruk av 
offentlig-privat samarbeid 
•	i større grad ta i bruk brukerundersøkelser 
og kvalitetsmålinger for å gi innbyggere 
og folkevalgte bedre innsikt i det offentlige tjenestetilbudet
•	innføre svartidsgarantier
•	være positiv til privat og frivillig innsats, og sikre gode rammebetingelser for private 
og frivillige organisasjoner
•	videreutvikle Altinn og ha som mål at næringslivet bare skal behøve å rapportere samme informasjon én gang til det 
offentlige 
•	sørge for at flere offentlige publikumskontorer har åpningstider som er bedre tilrettelagt for folks hverdag 
•	gjøre flere offentlige tjenester tilgjengelige på nettet, slik at de kan brukes uavhengig av åpningstider 
•	bruke mer konkurranse der det er hensiktsmessig, for å øke kvaliteten og 
sikre en best mulig bruk av ressursene
•	sikre at private tilbydere skal kunne 
konkurrere om å levere offentlige tjenester på samme vilkår som offentlige 
virksomheter
•	forenkle regelverket for offentlige anskaffelser   lokalt selvstyre og oFFentlige tjenester 63
7.2 Styrking av lokaldemokratiet
Oppgavene kan best løses der innbyggerne bor. For Høyre er det grunnleggende å bygge 
samfunnet nedenfra og opp. Høyre vil derfor styrke kommunene og det lokale selvstyret. 
Kommunene varierer betydelig i størrelse, både når det gjelder areal og antall innbyggere. 
Det er etablert et stort antall interkommunale selskaper og samarbeidsløsninger som løser viktige samfunnsoppgaver, men som ikke er underlagt direkte folkevalgt styring. Mange 
mindre kommuner sliter med å få gode nok fagmiljøer innenfor de tjenestene de har ansvaret 
for å tilby innbyggerne. 
Høyre ønsker å styrke lokalsamfunnets makt på bekostning av statens makt, men ikke 
på bekostning av enkeltmennesket. Lover og kontroll med kommunens virksomhet er 
nødvendig for å sikre den enkeltes rettssikkerhet. Individuelle, lovbestemte rettigheter på kommunens ansvarsområder må brukes når det er viktig å sikre like rettigheter for 
innbyggerne i hele landet og for å beskytte utsatte grupper. 
Høyre vil gjennomføre en reform som styrker kommunene, øker det lokale selvstyret og 
legger grunnlaget for at flest mulig oppgaver kan løses nær innbyggerne og tilpasset deres 
behov. Høyre mener fylkeskommunens oppgaver i hovedsak kan overtas av kommunene, og at en kommunereform vil legge bedre til rette for et mangfold av lokalsamfunn med flere 
muligheter, større ansvar og nye oppgaver. 
Høyre ønsker en inntektsmodell der kommunene kan beholde en større del av den lokale 
verdiskapingen og en større del av skatten fra egne innbyggere. 
Høyres løsninger: 
•	grunnlovfeste lokaldemokratiet 
•	starte gjennomføringen av en kommunereform som gir større og mer robuste kommuner med sterke fagmiljøer
•	legge ned fylkeskommunen og 
la kommuner som har en robust 
størrelse, overta hovedtyngden av fylkeskommunens oppgaver innen 
utdanning, helse, kultur, samferdsel, 
næring og regional utvikling 
•	gi kommunene større myndighet og mulig-het for lokal tilpasning i arealpolitikken, for eksempel gjennom en differensiert praksis i 
strandsonen og Oslomarka •	fjerne Fylkesmannens mulighet til å 
overprøve kommunene basert på skjønn
•	samordne og redusere statlige innspill og innsigelser i arealsaker 
•	opprette et tvisteløsningsorgan mellom 
stat og kommune
•	overføre videregående utdanning til kommunene og åpne for at flere 
kommuner skal kunne drive videregående skoler også før fylkeskommunen blir 
nedlagt 
•	reversere forvaltningsreformen og 
tilbakeføre det som tidligere var øvrige 
riksveier, inkludert fergesamband, til staten64   lokalt selvstyre og oFFentlige tjenester
•	åpne for at kommunene kan overta 
fylkesveier, og overføre ansvaret for 
kollektivtrafikken til kommunene.
•	overføre oppgaver innenfor miljø, landbruk og natur fra Fylkesmannen til kommunene
•	gi kommunene mulighet til å behandle 
og avgjøre konsesjonssøknader om mikrokraftverk
•	utvide kommunenes ansvar innenfor arbeids- og velferdsforvaltningen, særlig i 
de brukerrettede ordningene
•	gi kommunene forvaltningsansvaret for 
lokale verneområder 
•	prøve ut en modell med grunneierstyrt forvaltning av verneområder og områder som blir vurdert vernet 
•	gi kommunene større frihet til å regulere vannscooter- og snøscooterkjøring og revidere lov om motorisert ferdsel i utmark 
•	gi kommunene et helhetlig ansvar for barnevernstjenesten, legge ned dagens 
BUF-etat og skille fagdirektoratsoppgavene 
og det statlige ansvaret for institusjonsbarnevernet •	gi kommunene rett til selv å bestemme skjenketidene 
•	foreta en helhetlig gjennomgang av inntektssystemet for kommunesektoren. 
Endringer skal sikre og stimulere til en 
positiv utvikling i kommunenes inntekter. Målet er å bygge opp under det lokale 
selvstyret ved at kommunene får beholde 
en andel av selskapsskatten og en større del av egne skatteinntekter. Alle endringer 
i inntektssystemet skal innføres gradvis
•	ivareta vekstkommunenes utfordringer 
på en bedre måte og beholde 
inntektsgarantiordningen, slik at det ikke 
blir brå endringer fra et år til et annet 
•	sørge for at kommuner som ikke krever inn 
eiendomsskatt, ikke straffes økonomisk av 
staten for dette   lokalt selvstyre og oFFentlige tjenester 65
7.3 Statlige organer, tilsyn og lovverk
Tilsynsoppgaven overfor kommunene er viktig og vil bli mer omfattende når kommunene får 
flere oppgaver. Tilsyn skal gjennomføres for å avdekke forbedringsområder og bidra til læring 
i kommunene. Det er behov for en gjennomgang av statens organisering av viktige tilsyns- 
og kontrollfunksjoner, herunder koordinering av statlige innsigelser overfor kommunene.
Høyres løsninger: 
•	fjerne bestemmelsene i plan- og bygningsloven om statlige 
planretningslinjer og statlige 
planbestemmelser. Berørt statlig organ kan fremme innsigelse til forslag 
til kommuneplanens arealdel og 
reguleringsplan dersom planforslaget er i strid med bestemmelser i lov, forskrift, 
overordnet plan eller nasjonale mål vedtatt 
av Stortinget
•	begrense Fylkesmannens mulighet til å overprøve kommunale vedtak til legalitetskontroll og klagebehandling, slik at Fylkesmannens mulighet til å overprøve 
kommunene basert på skjønn fjernes
•	overføre ansvaret for plandelen i plan- og 
bygningsloven fra Miljøverndepartementet 
til Kommunal- og regionaldepartementet 
•	legge forvaltningsmyndigheten over områder som er vernet med hjemmel i 
naturmangfoldloven, til berørte kommuner 
•	stille krav til statlige tilsynsorganer og direktorater om å koordinere sine uttalelser 
overfor kommunene i lokale saker•	redusere antall statlige innsigelsesinstanser, 
som i dag er 22, betydelig
•	foreta en kritisk gjennomgang av omfanget, mandatet og praksisen 
til de statlige direktoratene og 
tilsynsmyndighetene med sikte på effektiv organisering og færre aktører
•	kartlegge områder som er særlig rike på 
kulturminner, og tilrettelegge disse bedre 
for publikum. For kulturminner det er svært mange av, som for eksempel dyregraver og 
kullgroper, skal det etter en slik kartlegging 
lettes på kravet til vern, og mer ansvar skal overføres til lokal forvaltning 
•	utrede en modell for prioritering og finansiering av arkeologiske utgravinger 
som gir bedre balanse mellom 
beslutningen om utgraving og kostnader og finansiering av denne66   lokalt selvstyre og oFFentlige tjenester
7.4 Bolig
I Norge har vi en sterk tradisjon for å eie egen bolig. Dette er etter Høyres mening positivt, 
og bidrar både til spredt privat eierskap og til sparing på private hender. Det er likevel en 
utfordring at boligprisene har steget mye over lang tid, og at veien inn i boligmarkedet 
dermed er blitt vanskelig for mange.
Rundt de store byene skyldes en god del av prisveksten en sterk vekst i folketallet. Det 
viktigste politiske tiltaket for å sikre at flest mulig kan bli boligeiere, er å sørge for økt 
boligbygging. Høyre vil føre en boligpolitikk som forenkler planprosessene, styrker kommunenes frihet i plan- og byggesaker og begrenser unødvendig lange innsigelsesrunder.
Staten må bidra til raskere realisering av utbyggingsprosjekter i pressområder ved å bidra i 
utbygging av nye, moderne og helhetlige kollektivløsninger.
Høyres løsninger:
•	begrense innsigelsesadgangen for statlige myndigheter og styrke det 
kommunale selvstyret også i spørsmål om 
boligbygging
•	begrense muligheten for innsigelser der planforslag er i samsvar med overordnede planer
•	etablere tydelige kriterier for hva som utgjør nasjonale interesser i plan- og reguleringssaker
•	sette en tidsfrist for innsigelse, slik at tidspunkt for oppstart av prosjekter er forutsigbart for utbygger 
•	etablere et avtaleverk mellom kommuner og stat for samarbeid om infrastrukturbygging
•	reversere innstramningene som er gjort i jordvernet de seneste årene
•	etablere et permanent byggekostprogram 
i samarbeid mellom staten og 
byggenæringen for å redusere byggekostnadene og øke effektiviteten i 
næringen •	i samarbeid med byggenæringen forenkle 
TEK 10 for å redusere byggekostnadene 
•	samle boligpolitiske spørsmål i ett departement for å sikre en mer helhetlig 
strategi og et tydelig ansvar som pådriver 
for å sikre tilstrekkelig boligbygging
•	styrke ordningen med Boligsparing for 
ungdom (BSU)
•	sikre en god og fleksibel ordning for 
bostøtte
•	vurdere muligheten for å senke terskelen for startlån, slik at flere kan få mulighet til å eie egen bolig
•	utvikle modeller for delt eierskap mellom låntakeren og det offentlige, der 
selveierskap er målet  lokalt selvstyre og oFFentlige tjenester 67
7.5 Offentlig ansatte
Dyktige og engasjerte medarbeidere er nøkkelen til å sikre gode og trygge velferdstjenester. 
Det må derfor satses på å gjøre offentlig sektor til en enda bedre arbeidsplass enn i dag. 
Høyres løsninger: 
•	iverksette tiltak for å få flere gode ledere, blant annet gjennom forpliktende 
lederavtaler, mer etter- og videreutdanning 
og økt desentralisering av myndighet 
•	legge til rette for at en større del av lønnsdannelsen i offentlig sektor kan skje gjennom lokale forhandlinger
•	gi de ansatte større frihet og anledning til å 
utføre jobben basert på egne vurderinger•	ha en økt satsing på etter- og 
videreutdanning og legge spesielt stor 
vekt på dette hos lærere og ansatte i 
omsorgssektoren 
•	hindre byråkratisering som stjeler tid fra det arbeidet den ansatte skal gjøre direkte ut mot innbyggerne
7.6 Valg
Norge har et av verdens mest velutviklede demokratier. Høyre ønsker en mest mulig demokratisk valgordning. En forutsetning for et velfungerende demokrati er en valgordning 
som sikrer at velgerne får gjennomslag for sine preferanser hva gjelder både politikk og 
personer. 
Høyres løsninger: 
•	gi velgerne større innflytelse ved å innføre et personvalgstillegg ved stortingsvalg og 
øke personvalgstillegget for fylkestingsvalg 
•	gjeninnføre muligheten til å stryke kandidater ved kommune- og 
fylkestingsvalg•	beholde ordningen med stortingsvalg og lokalvalg i ulike år
•	fortsette forsøk med elektronisk avstemning i valglokalet 
•	beholde 18 år som stemmerettsalder ved valgjustis og  
bereDskapkapittel 8:
innHolD :
8.1 Forebygging s. 70
8.2 Beredskap og samfunnssikkerhet s. 70
8.3 Politiet s. 71
8.4 Domstolene s. 73
8.5 Kriminalomsorgen s. 74
8.6 Asylsøkere og flyktninger s. 7570 justis og bereDskap
8.1 Forebygging
I kampen mot kriminalitet er et aktivt forebyggende arbeid uvurderlig. Dette arbeidet må 
involvere lokalsamfunn, frivillige organisasjoner, idrettslag, skolen og kommunen, i tillegg til 
politiet og kriminalomsorgen. 
Et velfungerende og resultatorientert SLT-arbeid (Samordning av lokale kriminalitets-
forebyggende tiltak) og lokale politiråd sikrer at ressursene og virkemidlene som allerede 
finnes hos kommunen og politiet, blir mer samkjørt. Dette gjelder ikke minst forebygging av 
radikalisering. Det må utvikles modeller som i større grad belønner kommuner som får til et slikt velfungerende forebyggende arbeid.
Forebyggende arbeid har i hovedsak vært rettet inn mot barn og unge. Dette er viktig, men 
ikke tilstrekkelig. Forebygging har betydning for alle aldersgrupper og alle kriminalitetstyper.
Høyres løsninger: 
•	videreutvikle politirådene og SLT for å styrke lokalt forebyggende arbeid
•	utarbeide belønningsordninger for kommuner og politi som lykkes med 
kriminalitetsforebyggende arbeid 
•	forebygge rekruttering til kriminelle miljøer 
og ekstreme grupperinger 
•	styrke den lokale politiberedskapen, også for å gi en forebyggende effekt gjennom økt tilstedeværelse og oppdagelsesrisiko 
•	forsterke arbeidet mot tvangsekteskap, kjønnslemlestelse og diskriminering, og etablere systemer som gjør at helsepersonell melder kjønnslemlestelse til 
politiet og ikke bare til barnevernet
•	legge til rette for mer aktiv bruk av konfliktråd og oppfølgingsteam 
•	ha fortsatt forbud mot besittelse og bruk 
av narkotika 
•	bygge ned tabuer rundt vold i nære relasjoner, slik at det blir lettere å bryte ut av forhold der man utsettes for vold og 
overgrep
8.2 Beredskap og samfunnssikkerhet
Samfunnet er til enhver tid utsatt for en rekke trusler. Terror, alvorlig kriminalitet, 
naturkatastrofer, ekstremvær, samt digitale angrep mot myndighetsorganer, privatpersoner 
eller selskaper, utgjør noen av dagens trusler. 
I avveiningen mellom åpenhet og sikkerhet må vi være bevisste på risikoene som ligger i et 
åpent samfunn. Bedre koordinering, rolleavklaring og samtrening er nødvendig for å gjøre 
samfunnet best mulig forberedt på alvorlige hendelser. justis og bereDskap 71
Høyres løsninger:
•	gjennomføre flere øvelser der nødetatene 
og beredskapsaktørene trener sammen
•	utarbeide en politistudie – for å dimensjonere fremtidens politi, må vi ha kunnskap om fremtidens kriminalitets- og 
beredskapsutfordringer 
•	etablere et nasjonalt beredskaps- og 
sikkerhetselement ved Statsministerens 
kontor
•	presisere, finansiere og avklare etatenes 
beredskapsansvar, samtidig som vi setter 
etatene bedre i stand til å løse sine 
ordinære oppgaver
•	sikre at politiets beredskapssenter 
etableres og settes i drift så raskt som 
mulig
•	styrke Kripos i kampen mot organisert kriminalitet
•	styrke PST i kampen mot terror 
•	sørge for at Forsvarets kapasiteter er tilgjengelige for nasjonal krisehåndtering, og at samarbeidet mellom Forsvaret, 
politiet og sivile beredskapsmyndigheter 
er mest mulig strømlinjeformet og med en tydelig oppgavefordeling •	etablere en informasjonsdatabase over tilgjengelig utstyr og mannskap som kan 
benyttes ved sivile kriser
•	inkludere den private sikkerhetsbransjen i 
den sivile beredskapsplanleggingen 
•	styrke inntektsgrunnlaget for humanitære og samfunnsnyttige organisasjoner som ivaretar beredskaps- og redningsfunksjoner 
i samfunnet 
•	sikre at politiet har en strategi for bruk av 
IKT som sikrer best mulig bruk av moderne 
teknologi
•	sørge for at utdanningen ved 
Politihøyskolen kontinuerlig tilpasses 
samfunnets behov for trygghet, og at den 
har større oppmerksomhet mot operativ tjeneste
•	styrke beredskapen for cyberkriminalitet og cyberangrep, samt klargjøre ansvars- og 
oppgavefordelingen på dette feltet 
•	øke kunnskapen om bekjempelse av 
ekstremisme
8.3 Politiet
For innbyggernes trygghet og rettsfølelse er det viktig både at vi har et synlig politi, og at anmeldte saker blir etterforsket og straffeforfulgt. 
22. juli-kommisjonens rapport synliggjorde svakheter i politiets og de andre nødetatenes 
evne til å ta det beredskapsansvaret de har. Oppfølging av de kritiske punktene må være en hovedoppgave i kommende år. Rekruttering og belønning av dyktige ledere som evner å 
lede det enkelte politidistrikt effektivt, må vektlegges mer. Operativ bakgrunn bør telle mer 72 justis og bereDskap
enn i dag. Samfunnets totale ressurser må brukes mer effektivt ved at politiet raskere søker 
om bistand fra for eksempel Forsvaret ved større hendelser. 
Samtidig må det sikres at innbyggernes trygghet og rettsfølelse tas på alvor ved at vi 
beholder et synlig og tilgjengelig nærpoliti som både evner å etterforske og å påtale anmeldte saker. Politiets totale oppgaveportefølje må vurderes kritisk med sikte på å 
konsentrere innsatsen mot samfunnets behov. Politiet må være tilgjengelig til de tider av 
døgnet da behovet er størst. Politireserven må få et klart mandat og brukes ved behov.
På flere områder kan det oppstå konflikter mellom behovet for nye politimetoder og 
hensynet til personvern og rettssikkerhet. Høyre mener at kriminalitetsbekjempelse må skje innenfor rammen av grunnleggende rettsstatsprinsipper.
Høyres løsninger: 
•	styrke bemanningen i politiet og få et mer synlig politi, samt sikre publikum over hele 
landet en god og effektiv politiberedskap 
•	utarbeide en politistudie der forholdet mellom oppgaver og ressurstilgang ses i 
sammenheng 
•	gjennomgå politiets organisasjon og 
struktur for å få organisasjonen best mulig 
tilpasset dagens behov for trygghet 
•	redusere det totale antallet mål og oppgaver politiet har, for å sikre tilfredsstillende oppgaveløsning 
•	utarbeide en nasjonal strategi for økt bruk 
av sivil kompetanse i politiet
•	vurdere behovet for etter- og videreutdanning i politiet. Det må øves 
tilstrekkelig, slik at politiets operative kapasitet styrkes 
•	vurdere å åpne for generell bevæpning av norsk politi
•	sørge for at politiet har tilgang til 
nødvendig teknologi og IKT- systemer 
som bidrar til effektiv bekjempelse av kriminalitet og styrket beredskap. Sørge for 
at finansieringen av merverdiprogrammet 
ikke går på bekostning av politiets evne til å løse sine oppgaver•	øke kompetansen i politiet og rettsvesenet om vold i nære relasjoner og tilfeldig 
vold mot mennesker fra utsatte grupper i 
samfunnet, slik at disse sakene i større grad blir etterforsket og ført for retten 
•	styrke krisesentrene og andre kompetansemiljøers innsats mot vold i 
nære relasjoner
•	gjennomgå organiseringen av politi, 
påtalemyndighet og rettsvesen for å sikre 
en mest mulig effektiv gjennomføring av 
straffesaker
•	sikre at Oslo politidistrikt får dekket sine kostnader knyttet til hovedstadsfunksjoner som beskyttelse av sentrale institusjoner 
og ambassader, samt til sikkerhet rundt 
internasjonale gjester i Norge 
•	søke en tettere tilknytning til EUs justispolitiske samarbeid og delta aktivt 
i annet internasjonalt politisamarbeid 
for å bekjempe organisert kriminalitet, menneskehandel og terror
•	gjeninnføre forbud mot tigging for å bekjempe menneskehandel og organisert 
kriminalitet justis og bereDskap 73
•	sørge for at flere personer som begår 
kriminalitet mens de midlertidig eller 
ulovlig oppholder seg i Norge, må sone sin 
straff i hjemlandet 
•	sørge for at politiet, ved begrunnet mistanke, får tilgang til nødvendige offentlige registre for å ha bedre mulighet 
til å etterforske kriminalitet og pågripe 
etterlyste personer 
•	kreve at personopplysninger innhentes 
og behandles innenfor strenge krav til 
personvern og informasjonssikkerhet
•	praktisere Schengen-regelverket 
strengere når det gjelder å utvise 
gjengangerkriminelle
•	åpne for bruk av flere kvalifiserte leverandører av DNA-analyser for å sikre 
raskere oppklaring og bedre rettssikkerhet•	oppheve forbudet mot kjøp av sex 
av mennesker over 18 år og styrke 
hjelpeapparatet for prostituerte 
•	styrke arbeidet med bekjempelse av menneskehandel og overgrep mot barn, 
herunder spredning av overgrepsbilder av barn
•	opprette en nasjonal offeromsorg for 
å sikre bedre oppfølging av ofre for 
kriminalitet
•	intensivere arbeidet mot tvangsekteskap og mot hatmotivert vold. Brudd på fundamentale menneskerettigheter kan 
ikke godtas selv om de er begrunnet i 
kulturelle eller religiøse oppfatninger
•	fjerne straffeloven § 135 A om fremsettelse av diskriminerende eller hatefulle ytringer
8.4 Domstolene
Det er et viktig rettsstatsprinsipp at straffesaker prøves grundig for en domstol. Samtidig er det viktig både for offeret og for tiltalte at prosessen er effektiv, slik at sakene raskt kan tas 
opp til dom. 
Rettsvesenet håndterer en voksende mengde straffesaker og sivile saker. Kombinert med 
en økende andel komplekse saker fører dette ofte til det tar lang tid før en sak kommer for 
domstolen. Retts¬vesenet må rustes opp for å kunne ta unna den voksende saksmengden. 
Det må også satses mer på alternativ konfliktløsning. For Høyre er det avgjørende at det er balanse i straffesakskjeden. 
Høyres løsninger: 
•	øke kapasiteten ved domstolene og styrke effektiviteten i straffeforfølgningen 
for å korte ned tiden mellom lovbrudd, 
domfellelse og soning  
•	legge til rette for økt bruk av elektronisk kommunikasjon i domstolenes saksbehandling •	evaluere flere straffesaker for å sikre bedre bruk av tilgjengelige ressurser 
•	avvikle juryordningen og erstatte den med en stor meddomsrett sammensatt av 
fagdommere og lekdommere, og et krav til 
kvalifisert flertall for å finne tiltalte skyldig74 justis og bereDskap
•	styrke rettssikkerheten gjennom et bedre 
offentlig rettshjelpstilbud 
•	øke bruken av konfliktråd og oppfølgingsteam for unge lovbrytere i 
mindre alvorlige saker •	sikre rask innkalling til soning ved 
tilståelsesdommer
•	styrke tilbudet om vitnestøtte og bedre oppfølgingen av pårørende 
•	styrke rettsvernet for varslere 
8.5 Kriminalomsorgen
Det er fortsatt en relativt høy andel straffedømte som begår ny kriminalitet etter løslatelse. Tilbakeføring til samfunnet forutsetter et godt og nært samarbeid mellom flere aktører. 
Nav må være representert i alle norske fengsler, og frivillige organisasjoner som driver 
tilbakeføringsarbeid med dokumentert resultat, må gis økt støtte. Legedekningen i norske fengsler er uforsvarlig lav og må bedres. Kriminalomsorgen må bli bedre til å beholde faglært 
arbeidskraft enn i dag.
Høyres løsninger: 
•	sikre et straffenivå som i større grad 
reflekterer alvoret knyttet til den enkelte 
kriminelle handling. Alvorlige forbrytelser 
som drap, vold, voldtekt, overgrep,  menneskehandel og terror skal straffes 
strengt, og strafferammene for slike  
forbrytelser bør utnyttes i større grad. Høyre ønsker en vurdering av hevet  
maksimumsstraff for forbrytelser mot 
menneskeheten, grove terroranslag og massedrap
•	vurdere foreldelsesfristen i alvorlige sedelighetssaker og drapssaker av hensyn 
til offeret og de pårørende  
•	øke soningskapasiteten, herunder åpne 
for bruk av OPS ved utbygging av fengsler. Hensynet til samfunnets sikkerhet tilsier en 
bedre balanse mellom åpne og lukkede 
plasser. Antall varetektsplasser må økes 
•	øke antallet soningsoverføringer av utenlandske domfelte, og etablere egne fengsler med reduserte krav til fasiliteter for utenlandske innsatte som ikke skal 
tilbakeføres til det norske samfunnet
•	gjennomgå vilkårene for løslatelse fra forvaring
•	skjerpe vilkårene for prøveløslatelse, 
spesielt ved alvorlige forbrytelser 
•	sikre at rømming, uteblivelse etter permisjo -
ner og manglende oppmøte ved straffe -
gjennomføring medfører utvidet straff
•	opprettholde den kriminelle lavalderen på 15 år og som hovedregel benytte alternative soningsformer som 
samfunnsstraff for unge domfelte 
•	bedre innholdet i samfunnsstraffen og 
skjerpe reaksjonen ved brudd på vilkårene 
for samfunnsstraff
•	støtte bruk av alternative straffeformer som 
narkotikaprogram med domstolskontroll i 
stedet for ordinær fengselsstraffjustis og bereDskap 75
•	gå kritisk igjennom dagens 
regionmodell for kriminalomsorgen 
og sikre mer kunnskap om effekten av 
kriminalomsorgens arbeid 
•	sikre at domfelte før løslatelse har en individuell plan for tilpasset oppfølging etter endt straffegjennomføring. Løslatte 
bør få oppfølging i form av bolig og 
aktivitetstilbud, og eventuelt videreføring av rusavvenning eller utdanning. Frivillige organisasjoner bør i større grad benyttes til slik oppfølging 
•	styrke tilbudet innen psykisk helsevern og rusbehandling for innsatte i fengsel. 
Narkotika skal ikke aksepteres i norske 
fengsler. Hjemmelen for sikkerhetssjekk og kroppsvisitering bør derfor utvides
•	iverksette vedtatt prosjekt om bruk av 
omvendt voldsalarm
8.6 Asylsøkere og flyktninger
Norge har en plikt til å hjelpe mennesker i nød og til å gi beskyttelse fra forfølgelse. Respekten 
for asylinstituttet kan kun oppnås gjennom en streng, men rettferdig praksis. Dette innebærer 
en konsekvent linje som gjør at færre grunnløse asylsøkere kommer til landet, og at de som 
søker asyl, får sine søknader behandlet raskt. 
Mange asylsøkere oppholder seg ulovlig i landet etter at de har fått endelig avslag på sine 
asylsøknader. Dette går ut over dem som har et reelt behov for beskyttelse. 
Høyres løsninger: 
•	redusere saksbehandlingstiden og sette tidsfrister for behandling av asylsøknader, 
både av hensyn til den enkelte asylsøker, 
dennes familie og integreringen i det  norske samfunnet. Anledningen til å  
trenere hjemsendelse etter avslag må 
begrenses
•	raskere returnere grunnløse asylsøkere og personer som oppholder seg ulovlig i Norge, til deres opprinnelsesland 
•	øke bruken av aldersundersøkelse og DNA-testing og stramme inn kravet i utlendingsloven om at asylsøkere skal 
bidra til å avklare egen identitet
•	åpne for å øke antallet kvoteflyktninger 
hvis situasjonen tilsier det•	innføre et meldepliktsystem for asylsøkere som ikke bor på mottak, og for personer 
som har fått avslag. Gjentatte brudd på 
meldeplikten må kunne føre til forvaring
•	etablere forvaringsordninger for asylsøkere som begår kriminelle handlinger mens søknaden er til behandling 
•	etablere kompetansemottak i alle landsdeler
•	gi bedre oppfølging av psykisk syke 
asylsøkere, både i søknadsperioden og  
ved bosettingFamilie , arbeiD  
og  sosialkapittel 9:
innHolD :
9.1 Familien s. 78
9.2 Barnevern s. 78
9.3 En styrket arbeidslinje s. 79
9.4 Ny sjanse s. 80
9.5 Et fleksibelt og trygt arbeidsliv s. 82
9.6 Arbeidsinnvandring s. 83
9.7 Pensjon s. 8478 Familie, arbeiD og sosial
9.1 Familien
Høyre mener at familien er vårt viktigste sosiale fellesskap, og at den utgjør et fundament i 
den enkeltes liv som staten aldri kan erstatte. Familien skaper og sikrer en trygg ramme om 
barns oppvekst, uansett hvilken form den enkelte familie måtte ha. Menneskets egenverdi og 
selvrespekt står sentralt i Høyres familiepolitikk.
Familier skal respekteres for sin unikhet. Barn er forskjellige, og familier er forskjellige. Synet på 
oppdragelse og omsorg varierer. Derfor må hver enkelt sikres frihet til å velge de løsningene 
som passer dem best. Alle må gis mulighet til å ta ansvar for seg selv og sine nærmeste. For å gi flere muligheten til å hjelpe barn som av ulike årsaker ikke har foreldre, til en trygg og god 
oppvekst ønsker Høyre å øke adopsjonsstøtten. 
Høyres løsninger: 
•	støtte opp om familiens viktige rolle i vårt 
samfunn 
•	styrke familienes valgfrihet 
•	likestille foreldrenes rettigheter som omsorgspersoner
•	la foreldre fritt dele foreldrepermisjonen seg imellom •	forenkle foreldrepermisjonsregelverket og innføre en selvbetjent nettløsning for uttak 
av foreldrepermisjon 
•	gjøre det obligatorisk å møte på 
fireårskontrollen 
•	gjøre om kontantstøtten til en lovpålagt kommunal ytelse  
9.2 Barnevern
Alle barn har krav på trygghet og god omsorg. Høyre vil fremheve det personlige ansvaret hver enkelt av oss har for å varsle om barn som på ulike måter lider. Høyre mener at barns rett 
til en trygg oppvekst må være det avgjørende.
Hvert enkelt barn må tas på alvor, og barnevernet må involvere barnet i viktige avgjørelser i 
dets liv. Rettsikkerheten til utsatte barn og unge er for svak. Vi trenger et barnevern som pre -
ges av høy kvalitet, mangfold og skreddersøm tilpasset det enkelte barn.
Høyres løsninger: 
•	unngå at barn blir kasteballer mellom offentlige etater, og etablere et tettere sam-
arbeid mellom barnevern, barnehage, skole, 
politi og arbeids- og velferdsetaten (Nav) •	sikre at alle kommuner er tilknyttet en barnevernsvakt 
•	gi kommunene et helhetlig faglig og økonomisk ansvar for barnevernstjenesten. Familie, arbeiD og sosial 79
Kommunene må sikre at de har nødvendig 
kompetanse til å ivareta dette viktige 
ansvaret
•	legge ned dagens BUF-etat for å skille fagdirektoratsoppgavene og det statlige 
ansvaret for institusjonsbarnevernet 
•	innføre godkjenningsordninger for institusjoner med kvalitetskriterier, samt 
sikre full åpenhet om barneverntilbudets 
innhold, kvalitet og pris
•	opprette en uavhengig, lavterskel klageordning for barn og pårørende for å ivareta deres rettssikkerhet
•	ha en prøveordning for samlokalisering 
av politi og barnehus, slik at barn som 
har vært utsatt for vold og/eller overgrep, sikres bistand uten ugrunnet opphold 
•	åpne for at flere barnevernsaktører kan rekruttere fosterforeldre, og styrke 
støtteapparatet rundt fosterfamiliene
•	sikre en god tilsynsordning 
•	styrke barns rettssikkerhet gjennom at 
barnevernet gis større anledning til å sette inn tiltak også når barnets foreldre eller omsorgspersoner ikke samtykker til dette. Barns beste skal veie tyngre enn foreldre -
nes ønsker ved spørsmål om samvær, varig omsorgsovertakelse og adopsjon 
•	endre reglene om rett til ettervern for å sikre at flere barnevernsbarn får god oppfølging i tråd med egne ønsker og 
behov etter fylte 18 og frem til fylte 23 år. 
Ettervern må starte før fylte 18 år
•	legge til rette for et mangfold av 
barnevernstilbud ved hjelp av stabile 
og gode rammevilkår også for private tilbud, samt styrke kvalitetskontrollen ved 
barnevernsinstitusjonene
•	endre barnevernsloven slik at det kan 
iverksettes sanksjoner overfor barn i 
barnevernets varetekt når særlige grunner 
tilsier det
•	etablere et bedre og mer forpliktende sam-arbeid mellom barnevernet og barne- og 
ungdomspsykiatrien. En felles institusjon 
kan være ett av flere viktige tiltak
•	sikre at fylkesnemndene har tilstrekkelige ressurser til å unngå unødig lang saksbehandlingstid 
9.3 En styrket arbeidslinje
Høyres mål er et samfunn med muligheter for alle. Velferdsstaten skal være sterk for den som har behov for hjelp. Det overordnede målet i Høyres arbeids- og sosialpolitikk er å bidra 
til at flest mulig mennesker kan få oppleve den trygghet det er å være selvhjulpen og å 
ha et inntektsgivende arbeid å gå til. Samtidig må de som trenger hjelp, sikres anstendige ordninger og få mulighet til aktivitet og medvirkning. Antall mennesker med nedsatt 
funksjonsevne som gjerne vil ut i arbeid, er økende. Høyre vil ha et samfunn som i større grad 
legger til rette for at alle mennesker kan bruke den arbeidsevnen de har.
Velferdssamfunnet hviler på vår felles arbeidsinnsats. Den gir økonomien som trengs for 
velferdsstaten. Men velferdssamfunnet hviler også på en følelse av gjensidige forpliktelser 80 Familie, arbeiD og sosial
som balanserer hensynet til plikter og rettigheter. Det er negativt at flere faller helt eller delvis 
ut av – eller aldri kommer inn i – arbeidslivet. De som er for syke til å jobbe, skal ikke presses 
inn i arbeid. Men vi må vi bryte den onde sirkelen som gjør at utenforskap går i arv, og vi må 
sikre at de som kan jobbe, faktisk jobber. En styrket arbeidslinje er en forutsetning for å sikre velferdssamfunnets fremtid. 
Høyres løsninger:
•	gå igjennom dagens skatte- og velferdsordninger for å sikre at de 
oppmuntrer til aktivitet og arbeid – det må 
lønne seg å jobbe 
•	øke innsatsen for å få flere funksjonshemmede inn i arbeidslivet, blant annet gjennom ordningene med 
funksjonsassistanse og jobbreiser. Arbeidet 
med universell utforming skal fortsette 
•	innføre en rett og plikt til aktivitet for 
mottakere av sosialhjelp. Unge bør 
prioriteres i første omgang. Sosialhjelp skal ikke være en passiv ytelse •	legge til rette for at seniorer kan stå lengre i arbeidslivet  
•	sikre at flere kan komme raskere tilbake til jobb gjennom en forbedret «Raskere 
tilbake»-ordning  
•	innføre en ordning med normerte 
sykemeldinger. Normene skal utarbeides 
på faglig grunnlag og kunne avvikes ved 
behov 
•	innføre som hovedregel at ingen skal 
kunne sykemeldes i mer enn seks måneder 
av fastlegen sin
9.4 Ny sjanse
Det er mange grunner til at folk står utenfor eller aldri kommer inn i arbeidslivet. Det kan skyldes somatisk eller psykisk sykdom, manglende ferdigheter, skrive- og leseproblemer, 
dårlige norskkunnskaper eller trekk ved arbeidsmarkedet.  
En styrket arbeidslinje er det viktigste bidraget til å bekjempe utenforskap. Samtidig erkjenner 
Høyre at arbeidet for å gi alle mennesker en ny sjanse må foregå langs en bred front. Det dreier 
seg både om å endre systemene og om å ruste opp den enkeltes muligheter til å stå på egne ben. 
Høyre vil bekjempe den såkalte ny-fattigdommen. En betydelig andel av denne 
fattigdommen er knyttet til nyankomne eller relativt nyankomne innvandrerfamilier med liten 
tilknytning til arbeidslivet. Høyre mener ny-fattigdommen best kan bekjempes ved å ta tak i 
årsakene til fattigdom, og tror ikke økte utbetalinger alene vil løse problemene på sikt. Høyre vil styrke de politiske virkemidlene som særlig er rettet inn mot barn som vokser opp i fattige 
familier. Familie, arbeiD og sosial 81
Sosialt entreprenørskap er en alternativ måte å løse sosiale utfordringer i samfunnet på. 
Det kan for eksempel være å lage forretningsmessige løsninger på sosiale problemer, 
der gevinsten måles i forbedring av sosiale forhold – ikke i økonomisk fortjeneste. Sosialt 
entreprenørskap er et viktig supplement til offentlige, kommersielle og ideelle løsninger.
Nye migrasjonsmønstre setter velferdsordninger, slik de i dag er utformet, under press. 
Høyre ønsker et anstendig og bærekraftig velferdssamfunn også i fremtiden, og vil sikre det 
gjennom en tilpasning av velferdsordningene til den nye, globale virkeligheten. 
Høyres løsninger: 
•	sikre den enkelte muligheten til i størst 
mulig grad å stå på egne ben. Arbeidet 
mot frafallet i videregående skole må styrkes, og om nødvendig må flere tilbys 
alternative utdanningsløp 
•	ha en sterk satsing på lese- og 
skriveopplæring for voksne 
•	sikre at tiltaksleverandørene til Nav leverer 
bedre resultater enn i dag. Flere må gå fra 
stønad og over i arbeidslivet. Kravene til sektoren må bli tydeligere, gode resultater 
må belønnes og kontakten med næringsli-
vet styrkes. Høyre vil at flere enn i dag skal 
få bidra til å få folk fra stønad til arbeid 
•	prioritere opp tiltak for dem som står 
lengst unna arbeidslivet, og lage et 
klarere skille mellom dem som trenger 
arbeidsformidling og coaching, og dem som trenger tiltak
•	stimulere til sosialt entreprenørskap for å løse sosiale utfordringer
•	sikre at Nav behandler saker raskere enn i dag. Nav skal gi individuell behandling til dem som trenger bistand •	satse på tilpasset norskundervisning 
tilrettelagt i bedrift eller i kombinasjon 
med fagkurs Introduksjonsordningen må styrkes, og det må stilles klarere krav til 
deltakelse 
•	styrke koblingen mellom 
kvalifiseringsprogrammet og arbeidslivet
•	styrke lokale fattigdomstiltak rettet inn 
mot barn. Alle barn bør få mulighet til 
å låne fritidsutstyr og delta i fritids- og kulturaktiviteter 
•	vurdere om en del av velferdsordningene som i dag kommer som kontantytelser, i 
stedet bør erstattes av tjenester og tiltak 
•	vurdere hvordan velferdsordningene 
kan tilpasses nye europeiske og globale 
migrasjonsmønstre
•	vurdere tiltak som kan begrense trygde -
eksport, men innenfor de internasjonale 
avtalene Norge er bundet av 82 Familie, arbeiD og sosial
9.5 Et fleksibelt og trygt arbeidsliv
Norsk arbeidsliv er preget av ryddighet og et godt samarbeid mellom partene. Dette er en 
av årsakene til at Norge har et mer fleksibelt og omstillingsdyktig arbeids- og næringsliv enn 
mange andre land. Høyre mener at det er en fordel med et organisert og likestilt arbeidsliv 
og en høy organisasjonsgrad, og vil samarbeide konstruktivt med alle organisasjoner både på arbeidstaker- og arbeidsgiversiden. Høyre vil videreutvikle og modernisere den norske 
modellen. 
Selv om norsk arbeidsliv i hovedsak fungerer godt, er dagens lovverk på noen områder ikke 
tilpasset de utfordringene dagens og fremtidens arbeidsliv står overfor. Det vil for eksempel 
være et stort behov for arbeidskraft i norsk arbeidsliv fremover, og vi må ta i bruk tilgjengelig 
arbeidskraft best mulig. Fleksibilitet er et gode for mange arbeidstakere fordi det gir større mulighet til å kombinere arbeid, familie og fritid.
Høyres løsninger:
•	gjøre det enklere å etablere lokalt avtalte turnusordninger og andre fleksible ar -
beidstidsordninger basert på lokale behov 
•	myke opp reglene for arbeidstid, men sikre 
klare grenser. Reglene for gjennomsnittlig 
beregning av arbeidstid skal gjøres mer fleksible 
•	gjeninnføre Arbeidstilsynets adgang til å 
gi generelle unntak fra arbeidsmiljølovens 
arbeidstidsbestemmelser når partene er enige lokalt 
•	beholde fast ansettelse som hovedregel i arbeidslivet 
•	arbeide for å redusere omfanget av ufrivillig deltid
•	myke opp reglene for midlertidige 
ansettelser ved midlertidige behov •	myke opp reglene for søndags-, 
helligdags- og nattarbeid 
•	utvide bruk av åremål i ledende stillinger 
•	beholde fagforeningsfradraget på dagens nivå  
•	styrke Arbeidstilsynets og Petroleumstilsynets kapasitet og styrke 
arbeidet mot uakseptable arbeidsvilkår, 
i samarbeid med arbeidsgiverne og arbeidstakerne 
•	stimulere til utradisjonelle yrkesvalg for å redusere kjønnsdelingen i arbeidslivetFamilie, arbeiD og sosial 83
9.6 Arbeidsinnvandring
Stadig flere mennesker beveger seg på tvers av landegrensene som følge av økt 
verdenshandel, reduserte transportkostnader, nedbygging av grensehindre og tettere 
samhandling mellom land. Ulike kulturer kommer i kontakt med hverandre, og ideer, 
kunnskap og erfaringer utveksles raskere enn tidligere. Flere møter kjærligheten på tvers av landegrenser, og arbeidsmarkedet blir mer internasjonalt. 
Innvandringen til Norge motivert av arbeid og familiegjenforening er i dag mange ganger 
større enn innvandringen som følge av flukt. Det er et gode at arbeidsinnvandrere ønsker å skape seg en fremtid i Norge, og vi er avhengige av arbeidsinnvandring for å sikre økonomisk 
vekst. Kunnskap, kompetanse og mangfold bidrar til økt innovasjon og næringsutvikling. Det 
må derfor bli enklere for næringslivet å tiltrekke seg høykompetent arbeidskraft fra andre land. 
Høyres løsninger: 
•	gå igjennom regler og organisering av søknadsprosesser for arbeidsinnvandring 
for å sikre raskere tilgang på høykvalifisert 
arbeidskraft, også fra land utenfor EØS-området 
•	innføre en modell med forhåndsgodkjenning av bedrifter, slik 
at eksperter kan komme til Norge, starte 
arbeidet og ordne papirene i etterkant
•	lette arbeidsinnvandringen ved å etablere flere felles servicesentre for politi, UDI, Nav 
og skatteetaten•	etablere en ordning med hurtigspor for 
behandling av søknader om oppholds- og 
arbeidstillatelse for utenlandske forskere 
og andre spesialister
•	innføre mobilt skattekontor for utenlandske arbeidstakere 
•	gi arbeidsinnvandrere mulighet til å styrke sin kompetanse gjennom plikt til 
norskopplæring når de er arbeidsledige 84 Familie, arbeiD og sosial
9.7 Pensjon
Høyre mener det er viktig å sikre økonomisk trygghet i alderdommen, også for fremtidige 
generasjoner. Derfor har Høyre vært med på å utarbeide et bredt forlik om et nytt 
pensjonssystem. Høyre mener pensjonsreformen var et skritt i riktig retning, men at det 
i fremtiden vil være behov for flere tilpasninger for å sikre balanse mellom dagens og fremtidens generasjoner. 
Med pensjonsreformen har vi ikke lenger noen fast pensjonsalder, og vi kan ta ut pensjon fra 
folketrygden fra vi er 62 år. Selv om det nye systemet oppmuntrer til at de som ønsker det, kan stå lenger i arbeid, henger mye av lovverket etter. Blant annet finnes det i mange yrker 
særaldersgrenser som forhindrer eldre fra å stå i jobb. I tillegg har mange virksomheter såkalte 
bedriftsinterne aldersgrenser, mens statstjenestemenn må gå av ved fylte 70 dersom annet ikke er eksplisitt avtalt. 
Høyres løsninger: 
•	føre en økonomisk politikk som trygger finansieringen av pensjonene
•	utrede et system for fondsbasering av tilleggspensjonene
•	gå igjennom alle aldersgrenser i lovverket 
for å tilpasse dem til pensjonsreformen 
og sikre at vi ikke støter arbeidsføre og arbeidsvillige eldre ut av arbeidslivet. 
Høyre vil respektere inngåtte avtaler 
mellom partene i arbeidslivet, men søke å bringe pensjonsvilkårene i offentlig og 
privat sektor nærmere hverandre 
•	i samarbeid med partene i arbeidslivet heve 70-årsregelen i arbeidsmiljøloven og 
tjenestemannsloven til 75 år, slik at lovene blir i samsvar med reglene for opptjening 
av pensjon •	vurdere å oppheve adgangen til å ha 
bedriftsinterne aldersgrenser 
•	gjennomgå særaldersgrensene med sikte på at flest mulig av dem blir overflødige 
og kan erstattes av individuell vurdering av 
egnethet 
•	heve det fradragsberettigede sparebeløpet i de individuelle pensjonsspareordningene 
(IPS) og redusere skatteprosenten ved 
uttak til 28 prosent
•	jobbe for et mer enhetlig pensjonssystem i privat og offentlig sektormangFolD og   
inkluDeringkapittel 10:
innHolD :
10.1 Migrasjon og inkludering s. 88
10.2 Et universelt utformet samfunn s. 89
10.3 Urfolk og nasjonale minoriteter s. 89
10.4 Tro og livssyn s. 9088 mangFolD og inkluDering
10.1 Migrasjon og inkludering
Innvandring er en kilde til mangfold, nye impulser og kulturell utveksling. Variasjon bidrar til 
nytenkning, innovasjon og kreativitet. Samtidig som innvandring har bidratt til økonomisk 
vekst i Norge og gjort oss til en mer mangfoldig nasjon, ser vi utfordringer knyttet til 
innvandring og integrering. 
Deltakelse i arbeidsliv og gode norskkunnskaper er nøklene til inkludering i det norske 
samfunnet. Arbeid gir tilhørighet, fellesskap, nettverk og mulighet til selvhjulpenhet. 
Arbeidsinntekt gir også mulighet for å komme inn på det ordinære boligmarkedet. En forutsetning for å kunne få jobb vil i de fleste tilfeller være gode norskkunnskaper. Høyre vil 
derfor bygge sin integreringspolitikk på kunnskap og kvalifisering, mulighet for arbeid og 
tilgang til boligmarkedet. Mennesker som har fått lovlig opphold i landet, skal møtes med forventninger om å bidra og å delta i det norske samfunnslivet.
Høyres løsninger:  
•	sikre raskest mulig integrering i det norske samfunnet ved at alle som søker norsk 
statsborgerskap, skal gjennomføre en 
språk- og kunnskapstest 
•	sikre at barn ikke uteblir fra skolen uten lovlig grunn, gjennom å pålegge skoleeier å ha rutiner for oppfølging. Det skal også 
føres kontroll med elevregisteret i skolen 
opp mot folkeregisteret
•	kartlegge barnas språkferdigheter og gi språkopplæring til barn med svake 
norskferdigheter før skolestart. Tilbudet 
skal også omfatte barn som ikke går i barnehage
•	styrke språkopplæringen for kvinner med minoritetsbakgrunn, og gi flere mulighet til 
å delta i arbeidslivet
•	sørge for raskere godkjenningsordninger, 
bedre realkompetansevurdering og tilbud 
om oppdatering av kompetanse for å sikre 
at utdanningen innvandrerne allerede har, kan brukes i Norge •	bruke leksehjelp og sommerskole for å nå barn med spesielle språkutfordringer 
•	samarbeide med innvandrerorganisasjoner og kulturelle og religiøse samfunn for å 
sikre at enkeltgrupper ikke faller utenfor
•	styrke det lokale integreringsarbeidet 
gjennom å gi kommuner og frivillige organisasjoner ressurser til å drive 
integreringsarbeid
•	styrke mottaksskolene og bedre kontrollen av elevers kunnskaper før de overføres 
fra mottaksskole til annen grunn- eller videregående skole  
•	sikre at alle elever raskest mulig får tilpasset opplæring etter den ordinære læreplanen i norsk mangFolD og inkluDering 89
10.2 Et universelt utformet samfunn
Høyre vil være en pådriver for at universell utforming legges til grunn for 
samfunnsplanleggingen og gjennomføres i praksis for bygninger, i transportsektoren og i det 
offentlige rom. For mange mennesker utgjør mangel på fysisk tilrettelegging i samfunnet en 
viktig begrensning av deres bevegelsesfrihet og mulighet til å ta del i aktiviteter. 
Høyres løsninger:  
•	fremme en universell likestillings- og antidiskrimineringslov
•	styrke likemannsarbeidet til de funksjonshemmedes organisasjoner•	gi mennesker med omfattende bistandsbehov større valgfrihet gjennom  
rett til å velge brukerstyrt personlig 
assistanse (BPA) 
•	sette i gang arbeidet med universell tilpasning av alle skolebygg  
10.3 Urfolk og nasjonale minoriteter
Norge har gjennom nasjonale vedtak og ratifisering av internasjonale konvensjoner forpliktet seg til å verne om et mangfold som ivaretar urfolk og nasjonale minoriteter. Nordmenn og 
samer har den samme retten til å utvikle sitt språk, sin kultur og sitt samfunnsliv. 
Høyre mener dette språklige, kulturelle og samfunnsmessige mangfoldet er en berikelse for 
landet, og vil arbeide for gjensidig respekt og solidaritet mellom folkegruppene. 
Høyres løsninger:
•	bevare og videreutvikle samisk språk, kultur og samfunnsliv som en del av 
Norges felles kulturelle arv
•	sikre konsultasjonsordningen mellom Stortinget, Sametinget og regjeringen 
•	etablere samarbeid på tvers av 
landegrensene, for eksempel når det gjelder undervisning på samiske språk 
•	ha en satsing på elektroniske læremidler på samisk og nettbasert samisk opplæring, 
gjerne i samarbeid med Sverige og Finland•	arbeide for å gi elever mulighet til å velge 
et samisk språk som valgfritt sidemål
•	utarbeide en ny strategi for samiske næringer i samarbeid med Sametinget 
•	ta vare på nasjonale minoriteters kultur og 
historie90 mangFolD og inkluDering
10.4 Tro og livssyn
Religions- og trosfrihet er en grunnleggende menneskerettighet og en forutsetning for et 
fritt samfunn. Et godt samfunn har plass for hele mennesket, med den religiøse identiteten 
og det livssynet hver enkelt har. Høyre ønsker et samfunn der både enkeltpersoner og 
organisasjoner kan utøve sin tro og sitt livssyn uten statlig innblanding. 
Religionsutøvelse er ikke lenger noen stor del av majoritetsbefolkningens hverdag. På samme tid øker antallet nordmenn som har et bevisst forhold til religiøs tro. Dette kan være en kime til konflikt. 
Norge har et større religiøst mangfold enn tidligere, og vi må som nasjon ta stilling til nye utfordrin
-
ger knyttet til menneskers rett til å utøve sin religion og religionens plass i det offentlige rom. 
Båndene mellom stat og kirke er blitt løsere som et resultat av kirkeforliket. Den norske kirke 
vil likevel ha en særstilling i det norske samfunnet. 
Høyres løsninger: 
•	utarbeide en helhetlig lov om tros- og livssynssamfunn
•	sikre at den indre selvbestemmelsesretten skal være reell i alle tros- og 
livssynssamfunn 
•	videreføre støtten til trosopplæring i Den 
norske kirke 
•	sikre Den norske kirke full råderett i tros- og ansettelsesspørsmål 
•	basere de økonomiske tilskuddene til 
tros- og livssynssamfunn på prinsippet om 
likebehandling. Staten skal ikke kunne bru-ke økonomiske virkemidler for å styre lovlig 
aktivitet i regi av tros- og livssynssamfunn 
•	sørge for at ytringsfriheten gjelder på samme måte for både religiøse og 
religionskritiske ytringer •	tillate religiøse plagg og symboler som benyttes av sivile, i det offentlige rom 
•	sikre foreldrenes rett til å ivareta sine barns oppdragelse ut fra eget livssyn. 
Foreldreretten begrenses av barnets rett til 
respekt for sitt likeverd og beskyttelse mot integritetskrenkelser
•	opprettholde dagens vigselsordning og tilbudet om borgerlig vigsel til dem som ønsker en seremoni i regi av staten 
•	opprettholde en felles ekteskapslov 
•	fjerne boplikt for prester i Den norske kirke utenriks og  
Forsvarkapittel 11:
innHolD :
11.1 Norge i verden s. 94
11.2 Utvikling s. 95
11.3 Frihet, menneskerettigheter og demokrati s. 97
11.4 Nordområdene s. 98
11.5 Forsvar s. 9994 utenriks og Forsvar
11.1 Norge i verden
Norge er et åpent samfunn med en åpen økonomi. Vår utvikling, vår sikkerhet og vår velferd 
blir i sterk grad påvirket og bestemt av prosesser og aktører utenfor Norges grenser. Vi er 
gjensidig avhengige av våre naboland, allierte og handelspartnere. Høyre vil føre en realistisk 
utenrikspolitikk tuftet på tydelige prioriteringer. Utenrikspolitikken skal oppnå faktiske resultater for det norske folk.
Høyre mener at Norge skal bidra til å bevare og styrke en internasjonal rettsorden gjennom 
et forpliktende internasjonalt samarbeid i FN, NATO, EØS, WTO og andre internasjonale organisasjoner. Vi skal våge å ta side sammen med likesinnede land når den internasjonale 
rettsorden blir utfordret. Samtidig skal vi anstrenge oss for å bevare en åpen og fri handel 
mellom land, spesielt tilstrebe økt handel mellom utviklingsland og industriland, og støtte norsk næringslivs rolle i dette. 
Norge er en energistormakt som produsent, eksportør og investor. Norske aktører har 
betydelige interesser og store muligheter på energiområdet verden rundt. Energi må få en viktigere plass i norsk utenrikspolitikk og utenrikstjeneste.
Norges innsats som en aktiv, engasjert og forutsigbar samarbeidspartner og alliert skal ikke 
kunne trekkes i tvil. Menneskerettigheter, demokrati, rettsstat og ytringsfrihet er en del av 
grunnmuren i vårt samfunn, og skal også prege norsk utenrikspolitikk. Norge skal stille opp 
når vår innsats behøves og vi har forutsetninger for å bidra, enten det er gjennom bidrag til internasjonale operasjoner, utviklingshjelp eller i miljø- og klimaarbeidet.
Tilgang til EUs indre marked gjennom EØS-avtalen er en viktig forutsetning for å sikre 
velferden i det norske samfunnet. Det norske samfunnet formes av beslutninger tatt i et politisk system der norske velgere ikke er representert. Dette er et demokratisk problem. 
Høyre ønsker derfor i lengden å erstatte EØS-avtalen med full deltakelse i EU. Norges 
sikkerhetspolitiske behov ivaretas i stor grad gjennom NATO, men et norsk medlemskap i EU vil ytterligere kunne styrke Norges sikkerhet på sikt.  
Høyres løsninger: 
•	fremme demokrati, menneskerettigheter, rettsstat og ytringsfrihet gjennom norsk 
utenrikspolitikk
•	støtte reformer, effektivisering og strengere prioriteringer i FN for å øke 
organisasjonens effektivitet og legitimitet
•	styrke norsk representasjon og påvirkning i multilaterale organisasjoner og institusjo -
ner av avgjørende betydning for Norge•	arbeide for fri handel, også mellom utviklingsland og industriland
•	arbeide for styrket integrasjon i Europa og norsk medlemskap i EU. Spørsmålet 
om medlemskap i EU skal avgjøres ved 
folkeavstemning. Så lenge Norge ikke er medlem, vil Høyre prioritere en mer aktiv 
europapolitikk utenriks og Forsvar 95
•	prioritere tilstedeværelse i EU-
sammenhenger og styrke koordineringen 
av regjeringens arbeid med EU- og 
EØS-saker. Stortinget må involveres mer aktivt i arbeidet med EU- og EØS-saker, 
og mulighetene for å være representert i 
komiteer og arbeidsgrupper må utnyttes så godt som mulig 
•	styrke det nordiske samarbeidet i praktisk diplomati, gjennom tettere koordinering, 
samlokaliserte utenriksstasjoner og større 
grad av ansvarsdeling der det er mulig
•	styrke utenrikstjenestens kompetanse og 
engasjement på energiområdet
•	anstrenge oss for at NATO fortsetter som 
en slagkraftig og operativ allianse av demokratier gjennom aktive og lojale norske bidrag
•	bidra i internasjonale militære operasjoner gjennom NATO, FN eller EU, avhengig 
av våre spesifikke fortrinn og behov, 
samt det som tjener oppdraget best. Norsk deltakelse skal bidra til norsk og 
internasjonal fred og sikkerhet 
•	arbeide for sterkere internasjonalt 
samarbeid mot spredning av atomvåpen 
og andre masseødeleggelsesvåpen, 
og støtte utviklingen av nye humanitærrettslige instrumenter for å 
styrke eksisterende nedrustningsavtaler. 
Bruk av atomvåpen har uakseptable humanitære konsekvenser. Målet må 
derfor være en verden fri for atomvåpen
11.2 Utvikling
Høyre vil at Norge skal fortsette å støtte fattige lands demokratiske, økonomiske og sosiale 
utvikling. Vår støtte skal gå til prosesser som er mest mulig effektive, som skaper varig 
endring, og som styrker enkeltmenneskers evne til å ta vare på seg selv, sin familie og sine 
samfunn. 
Enkeltmenneskers ytringsfrihet og mulighet til politisk og økonomisk deltakelse skal styrkes, 
ikke svekkes, som følge av norsk engasjement. Nasjonale myndigheters egeninnsats og 
politiske eierskap til egen utvikling er en forutsetning for norsk støtte. Norsk bistand skal være tidsbegrenset der det er mulig, for å forhindre bistandsavhengighet og svekkelse av nasjonalt 
ansvar. Norsk utviklingshjelp skal evalueres uavhengig, grundig og kritisk, og konklusjonene 
skal få betydning for fremtidig innsats. 
Samarbeidet mellom norske og nasjonale myndigheter, frivillige organisasjoner, FN og 
andre aktører skal være konstruktivt, resultatorientert og preget av tydelig ansvarsdeling og 
samordning. Utviklingshjelpen skal i størst mulig grad samordnes med andre store givere, som EU og de nordiske landene. 
Bistand fra rike land kan aldri erstatte kostnaden ved en proteksjonisme som nekter fattige 
land muligheten til å utvikle sine egne økonomier. Høyre vil bygge ned handelshindringer og 
øke fattige lands markedsadgang til Norge. 96 utenriks og Forsvar
Høyres løsninger: 
•	videreføre et høyt norsk bistandsnivå, men 
konsentrere bistanden både tematisk og 
geografisk, slik at vi har evne til å forvalte 
den godt, vurdere effekten grundig og innføre endringer ved behov. All bistand 
skal i størst mulig grad være tidsbegrenset
•	vri utviklingspolitikken bort fra tradisjonell 
bistand, i retning av større grad av 
samstemthet, gjennom å benytte 
handelspolitikk, landbrukspolitikk, 
kompetanseoverføring, hjelp til å forvalte 
naturressurser og direkte investeringer som utviklingspolitiske virkemidler
•	stille krav om god økonomisk politikk 
og politisk åpenhet i forbindelse med 
bistand, gjeldslette og andre finansielle utviklingstiltak
•	arbeide for multilaterale handelsavtaler gjennom WTO for stabile rammevilkår og 
like konkurransevilkår globalt, og samtidig 
inngå mer begrensede avtaler der det er nødvendig. Norge skal inngå bilaterale 
handelsavtaler frem til et multilateralt 
rammeverk foreligger
•	skjerpe kravene til demokratiutvikling og korrupsjonsbekjempelse i 
mottakerlandene, særlig der stat-til-stat-
støtte er aktuelt
•	prioritere utdanning, særlig for jenter, i utviklingsarbeidet•	støtte finansieringsordninger som kan bi-dra til å gi enkeltmennesker muligheter til 
å utvikle sin egen bedrift og arbeidsplass, 
og prioritere støtte til utdanning, helse og kvinners og barns rettigheter
•	styrke arbeidet mot bruk av seksualisert vold i krig og konflikter, samt følge opp arbeidet med sikkerhetsrådsresolusjon 
1325
•	evaluere og reformere dagens 
finansieringsordninger for 
informasjonsstøtte til organisasjoner i 
Norge, og utrede gjeninnføring av et egenfinansieringskrav til norske bistands- 
og utviklingsorganisasjoner som mottar 
offentlig støtte
•	sikre åpenhet i bistanden og mulighet for 
offentligheten til å følge bistandsmidlene. 
Det må være full åpenhet om effektiviteten 
og måloppnåelsen hos internasjonale 
samarbeidspartnere og i multilaterale organisasjoner der Norge bidrar, og norsk 
støtte må rettes inn mot organisasjoner 
som leverer gode resultater 
•	styrke Norfund og annen utvikling basert på private løsninger utenriks og Forsvar 97
11.3 Frihet, menneskerettigheter og demokrati
I dag er over halvparten av verdens land demokratier, og historien viser at menneskers søken 
etter økt frihet og medbestemmelse er universell. Høyre mener at et av de viktigste hindrene 
for langsiktig økonomisk vekst, fred og stabilitet i mange land er undertrykkelsen av personlig 
frihet. 
Enkelte land insisterer på at menneskerettighetene ikke er universelle, og ønsker å promotere 
særskilte nasjonale standarder for demokrati og menneskerettigheter. Høyre mener dette 
er en klar misoppfatning, og at de sentrale menneskerettighetsverdiene er nedfelt i et stort multilateralt avtaleverk der FNs menneskerettighetserklæring og det europeiske charter for 
menneskerettigheter er særlig sentrale.
Høyre anser ytringsfrihet, trosfrihet og rettsstatsprinsipper som helt grunnleggende 
menneskerettigheter for hvert enkelt menneske, uavhengig av geografi og religion. Høyre vil 
støtte frihetssøkende individer og organisasjoner i deres arbeid for ytringsfrihet, trosfrihet og 
demokrati. 
Høyres løsninger: 
•	sørge for at menneskerettigheter, demokrati, rettsstat og ytringsfrihet 
får prege norsk utviklingspolitikk, og 
at mottakerlandets vilje til å styre med grunnlag i disse prinsippene vil veie tungt 
ved vurderinger av innsats og økonomisk 
støtte fra Norge
•	stille krav om fremgang i arbeidet for åpenhet, presse-, ytrings- og organisasjonsfrihet i alle land som mottar 
økonomisk støtte fra Norge 
•	bidra til å trappe opp kampen mot over -
grep mot sivile, også når de begås av eget 
lands myndigheter, blant annet gjennom å 
gjøre den internasjonale straffedomstolen 
så effektiv som mulig
•	øke investeringer i utviklingsland hvor det foregår en positiv utvikling i 
demokratiseringsprosessen•	støtte EU som den viktigste pådriveren for styrking av demokrati og 
menneskerettigheter i Europa og globalt, samt videreføre støtten til Europarådet 
og OSSE. Disse arenaene skal brukes 
til diskusjon om rettslige og politiske løsninger på utfordringer som følge av 
innvandring og migrasjon i Europa
•	øke norsk innsats for å styrke menneskerettighetene og motvirke 
tendenser til mer autoritært styre i Europa
•	bidra til å beskytte og styrke den enkeltes 
rett til selv å velge tro eller ikke å ha en tro. 
Norge skal, i samarbeid med likesinnede land, ta opp brudd på trosfriheten i direkte 
kommunikasjon med land der slike 
menneskerettighetsbrudd forekommer 98 utenriks og Forsvar
11.4 Nordområdene
Nordområdene er i rask utvikling. I løpet av et par tiår har Arktis, Polhavet og tilstøtende 
kystområder gått fra å være et sikkerhetspolitisk spenningsområde til å bli et energi- og 
næringspolitisk kraftsentrum. Nordområdene og Arktis er av svært stor betydning for Norge, 
både sikkerhetspolitisk og økonomisk. Miljø- og klimautfordringene er spesielt synlige i nord. 
Høyre vil føre en politikk som sikrer en stabil og positiv utvikling i nordområdene, inkludert 
Svalbard. Norge skal bidra til en helhetlig, langsiktig og forsvarlig forvaltning av ressursene i 
området.
Høyres løsninger: 
•	sikre en sterk norsk tilstedeværelse og suverenitetshevdelse i nordområdene og 
på Svalbard
•	legge til rette for at Nord-Norges 
innbyggere og lokale myndigheter kan ta 
ledelsen i utformingen av egen fremtid
•	sikre gode rammevilkår for å utvikle 
næringsklynger på fastlandet i nord i 
forbindelse med utvinning av olje og gass 
i nye områder nord i Norskehavet og i Barentshavet. Dette må gjøres i samarbeid 
med de eksisterende forskningsmiljøene i 
landsdelen
•	lage en helhetlig forvaltnings- og utviklingsplan for en bærekraftig utnyttelse av naturressurser i nordområdene. 
Miljøberedskapen i nordområdene skal 
kontinuerlig vurderes, og om nødvendig styrkes
•	bidra til økt nasjonal og internasjonal forskningskompetanse på klima og miljø i nordområdene•	videreføre et konstruktivt forhold til polarnasjonene, spesielt Russland, i saker 
av gjensidig interesse
•	videreføre samarbeidet mellom norske og 
russiske organisasjoner, institusjoner og 
folk-til-folk-samarbeid
•	sette Forsvaret i stand til å være 
til stede med økt operativ evne i 
nordområdene. Forsvaret må innenfor vårt 
sikkerhetspolitiske samarbeid kunne sørge for kontroll i vår del av Polhavet og Nord-
Atlanteren 
•	sørge for norsk medvirkning til en internasjonal løsning for å ivareta miljø 
og sikkerhet ved økende skipsfart over Polhavet 
•	opprettholde et bredt norsk nærvær på Svalbard, inkludert kullutvinning inntil den kan erstattes av annen næringsvirksomhet utenriks og Forsvar 99
11.5 Forsvar
Høyre ønsker et forsvar som sikrer norske interesser, suverenitet og handlefrihet, og som 
gjør oss i stand til å bevare og styrke NATO og andre sikkerhetspolitiske samarbeidsfora av 
betydning for Norge. Det er et grunnleggende og tidløst ansvar å sørge for sikkerheten til 
borgerne, samfunnet og staten. Norges sikkerhetspolitiske interesser ivaretas best ved å bidra til avspenning, sikkerhet og stabilitet, både i norske nærområder og globalt. 
Forsvaret må dimensjoneres for å kunne håndtere alle typer militære trusler i alle deler av 
Norge, men med spesiell vekt på nordområdene. De fleste trusler vil håndteres innenfor en allianseramme, men likevel må sentrale oppgaver løses av norske styrker. Høyre mener at 
dette krever en styrking av Forsvaret utover dagens nivå. Norsk sikkerhet er kritisk avhengig 
av bidrag fra våre allierte. For at alliansen skal være bærekraftig over tid, må det være balanse mellom det vi forventer av våre alliansepartnere, og det vi selv bidrar med til alliansen.
Høyre vil sikre at vi har et reelt terskelforsvar med robuste og fleksible operative avdelinger 
som kan håndtere skiftende utfordringer i lys av det til enhver tid gjeldende trusselbildet, i tillegg til uforutsette hendelser både hjemme og ute. For at avdelinger skal ha reell operativ 
evne og kunne håndtere hele bredden av Forsvarets oppdrag, må personellrammene 
tilpasses operative behov med rett kompetanse, høyt treningsnivå og tilstrekkelig og tidsriktig materiell. 
Forsvaret spiller en avgjørende rolle for samfunnets samlede beredskap. Dette gjelder både 
for skarpe situasjoner som terroranslag og i forbindelse med ulykker og naturkatastrofer. 
Forsvarets kapasiteter må være tilgjengelige for nasjonal krisehåndtering, og det må sikres et 
best mulig samarbeid mellom Forsvaret, politiet og sivile beredskapsmyndigheter.
Høyres løsninger: 
•	øke bevilgningene for å gjøre Forsvaret i stand til å løse pålagte oppdrag, og skape 
reell balanse mellom bevilgninger, struktur 
og oppgaver. Det må være en bærekraftig balanse mellom drift og investeringer
•	sørge for at alle operative avdelinger holder et nødvendig treningsnivå
•	sikre gjennomføring av Stortingets 
beslutninger knyttet til anskaffelse av nye 
kampfly 
•	styrke Heimevernets innsatsstyrker og evne til å håndtere militære trusler, samtidig som lokal rekruttering, tilknytning 
og beredskap i hele landet opprettholdes•	videreutvikle Forsvarets evne til defensive 
og offensive cyberoperasjoner som en 
del av samfunnets helhetlige forsvar mot 
cybertrusler
•	gi Forsvaret tydelige beredskapskrav 
også nasjonalt. Beredskapskravene skal 
gjennomgås og følges opp 
•	gjennomgå bistandsinstruksen med 
sikte på økt fleksibilitet for nasjonal 
krisehåndtering, og sikre at Forsvarets ressurser kan stilles til disposisjon for 
nasjonal krisehåndtering 100  utenriks og Forsvar
•	utvide den allmenne verneplikten til å 
gjelde begge kjønn, og modernisere den i 
tråd med Forsvarets behov
•	gjennomføre en omfattende personell- og kompetansereform i 
sektoren, noe som også innebærer en gjennomgang av befalsordningen, og 
føre en personellpolitikk som understøtter 
personellstruktur og oppgaveløsning 
•	innføre en ordning for spesialistbefal i tråd 
med NATOs standard
•	styrke veteranenes rettigheter, med vekt 
på helsemessig og sosial oppfølging, 
økonomisk sikkerhet og støtte til 
pårørendearbeid, samt utrede en innføring av en tjenestebasert ordning med 
«krigspensjon»•	gjennomføre en evaluering med 
sikte på en reform av dagens ordning 
med integrert strategisk ledelse i 
Forsvarsdepartementet, og styrke Forsvarssjefens rolle 
•	foreta en kritisk gjennomgang av forsvarsstrukturens reelle kapasitet og 
utholdenhet 
•	støtte opp om NATOs permanente 
tilstedeværelse i Norge, samt legge til 
rette for økt alliert øvelsesvirksomhet og 
aktivitet 
•	støtte et praktisk nordisk forsvarssamarbeid 
som et tillegg til samarbeidet med våre 
allierte i NATOAlle bilder:  
www.colourbox.comVedtatt på Høyres landsmøte 3.–5. mai 2013 
Høyres Hovedorganisasjon
www.hoyre.no
politikk@hoyre.no
