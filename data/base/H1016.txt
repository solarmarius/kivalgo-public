
9. juni 2000
Høyres Stortingsgruppe
Oddvard Nilsen:
Høyre hindrer økning i fergetakstene!
Ved behandlingen av Revidert nasjonalbudsjett fikk Høyre flertall for sitt forslag om å øke bevilgningene til fergesektoren med 35 mill kroner. Det forhindret at Stoltenbergregjeringens forslag om å øke fergetakstene med 5 prosent ble vedtatt. Fergetakstene har allerede økt med 3,5 prosent i år og en ytterligere økning ville komme på toppen av økte drivstoffpriser.
Arbeiderpartiet og sentrumspartiene vedtok i høsten 1999 å innføre en avgift på 19 øre på drivstoffet som fergene og hurtigbåtene bruker. Konsekvensen er reduserte rutetilbud. Høyre foreslo i Revidert nasjonalbudsjett å fjerne denne avgiften, men Arbeiderpartiet og sentrumspartiene gikk imot dette.
Høyre arbeider for å bedre fergetilbudet og vi er glade for at vi fikk flertall for stoppe økningen i fergetakstene, sier Oddvard Nilsen.
