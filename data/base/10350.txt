 1  
 
 
 
Frihet og rettferdighet  
 
 
 
 
 
 
 
Prinsipprogram for Venstre  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vedtatt av Venstres landsmøte, 14. april 2007  
 
Bokmål 2  
Frihet og rettferdighet  
 
Venstres prinsipprogram av 2007  
 
Innhold:  
 
1: En sosial og kjempende liberalisme     s  3 
2: 10 liberale prinsipper       s  4 
3: Det liberale samfunnssystemet      s  6 
4: Rettferdige spilleregler for deltagelse, styring og mangfold  s  7 
5: Personlig skaperkraft og global konkurransekraft    s 10 
6: Frihet og verdighet for alle gjennom sterke fellesskap   s 12 
7: Globale utfordringer krever globale løsninger    s 14 
8: Menneskehetens framtid       s 16 
 
 
 
 
 
 
 
 
 
 
 
 
 
 
 
 
 
 
 
 
Venstre bruker begrepene liberal og sosialliberal om hverandre. Av to grunner bruker vi i 
dette programmet betegnelsen liberal mest: Vi ser den sosiale liberalismen som den 
fullverdige form for liberalisme. Dessuten har en rekke nye konflikter de siste årene vist at 
kampen for ytringsfrihet og andre grunnleggende rettigheter, som nettopp var liberalismens 
historiske begynnelse, sl ett ikke er over.  
 
Venstre samarbeider med søsterpartier over hele verden i Liberal International  og i Europa 
gjennom European Liberal Democrat and Reform  Party  (ELDR).  
 
 
 
 
 
 
Venstres prinsipprogra m, vedtatt av Venstres landsmøte 14. april 2007.      3 1.          
 
Venstres historiske tradisjon:  
En sosial og kjempende liberalisme  
 
Liberal politikk tar utgangspunkt i det enkelte mennesket. Liberal politikk skal være et 
utålmodig arbeid for rettferdige løsninger som gir alle mennesker frihet. Alle skal ha 
muli ghet til å bruke sine evner til beste for seg selv og samfunnet.  
 
Venstre er det sosialliberale partiet i norsk politikk.  Vi er en del av en internasjonal 
idétradisjon som går tilbake til opplysningstidas humanisme og 16 - og 1700 -tallet , med krav 
om frihe t fra tvang og vilkårlig styre. Men formelle friheter alene ga ikke alle virkelig frihet 
og et verdig liv.  
 
Derfor vokste den sosiale liberalismen fram på 1800 -tallet med krav om en aktiv stat for å 
skape sosial rettferdighet og reell frihet for alle. Når  Venstre dannes i 1884 , er frihet for den 
enkelte  supplert med ansvar for hverandre  som den sosiale liberalismens kjerne. Dette danner 
grunnlaget for innføringen av folkestyret, utbyggingen av den offentlige skolen og 
begynnelsen på velferdsstaten.  
 
Fram m ot vår tid utvikler liberalismen seg videre. Dens grunnleggende ideer om 
menneskerettigheter, maktspredning og samfunnsorganiser ing har fått stort gjennomslag. 
Fremdeles er det mye som skiller et sosialliberalt parti fra andre: Vi ønsker en stat som aktivt  
bekjemper sosial urettferdighet i samfunnet. Samtidig ønsker vi å unngå at staten og utvalgte 
interesseorganisasjoner får for stor makt på bekostning av enkeltmennesket og mangfoldet i 
det sivile samfunnet . 
 
Den sosiale liberalismen står aldri stille, men  er i stadig utvikling:  
 Samfunnet forandrer seg stadig hurtigere. Det gjør det enda viktigere å klargjøre 
hvilke prinsipper som ligger til grunn for et liberalt standpunkt.  
 Globaliseringen skaper behov for politikk som er universell og ikke begrenset av 
landegrenser.  
 Menneskeskapte trusler mot livsgrunnlaget på jorden gjør det tvingende nødvendig 
med en radikal miljøpolitikk.  
 
Venstre har et detaljert arbeidsprogram for hver stortingsperiode. Dette prinsipprogrammet 
konsentrerer seg om de grunnleggende lib erale prinsipper , og gir Venstres svar på noen av de 
viktigste utfordringene i årene framover.  
Det viser betydningen av en sosial og kjempende liberalisme for framtida.  
  4 2.           
 
Grunnlaget for Venstres politikk:  
10 liberale prinsipper  
 
1. Friheten  skal gjelde overalt, for alle  
Liberalismens mål er enkeltmenneskets frihet. Venstre vil utvide den en keltes mulighet til å 
ha makten  i eget liv – uavhengig av  kjønn,  livssituasjon og bakgrunn.  Vi hviler først når 
frihet en gjelder overalt, for alle.  
 
2. Det personlige ansvaret er ufravikelig  
Alle har ansvar for egne valg . For Venstre er dette like grunnleggende som retten til frihet. Vi 
er overbevist om  at den som gis anledning til å ta ansvar, griper muligheten – og gjennom det 
vinner økt verdighet og fri het. De som trenger samfunnets hjelp til å leve et verdig liv, skal få 
det. 
  
3. Alle har ansvar for hverandre , for miljøet  og for kommende generasjoner  
Alle har ansvar for hverandre og for å sikre at kommende generasjoner har samme muligheter 
til frihets utfoldelse s om oss. Vi plikter å hjelpe andre med å sikre forutsetningene for frie liv, 
blant annet gjennom å bygge sterke felles institusjoner, ved å bekjempe fattigdom og ved å 
respektere na turens egenverdi og bærekraft.  
 
4. Virkelig frihet forutsetter f elleskap og rettferdighet  
En fri verden kjennetegnes av rettferdighet, verdighet og muli gheter for alle. Frie samfunn har  
lokale, nasjonale og globale felleskapsinstitusjoner og et godt sikkerhetsnett for alle. Frie 
samfunn er rettferdige og åpne – der enhver person med de nødvendige evner og innsatsvilje, 
skal kunne nå enhver posisjon i samfunnet.  
 
5. Alle er likeverdige, men ingen er like  
Liberalismen er raus. For Venstre er det en verdi i seg selv at mennesker er ulike og tar ulike 
valg. Respekten for u likhet inkluderer fordi den innebærer nysg jerrighet i møte med det 
ukjent e, og toleranse for at det gode liv ikke er likt for alle. Toleranse betyr respekt, ikk e 
likegyldighet eller feighet .  
 
6. Politikk skal fremme livskvalitet og menneskelig vekst   
Det liberale engasjementet for frihet går lengre enn å sikre alle m ateriell trygghet og velstand. 
Overalt i verden kjennetegnes d et gode liv av mer e nn det materielle – av kultur og åndsliv, 
frivillig arbeid og  læring. Libera l politikk skal sikre dette som  reelle muligh eter for alle i et 
samfunn .  
 
7. Politisk makt skal komme nedenfra  
Politisk makt og styring skal forankres  i demokratiske institusjoner med stemmerett for alle. 
Demokrati, ytringsfrihet, organisasjonsfrihet, og trosfrihet er grunnleggende liberal e 
rettigheter. De viktigste avgjørelsene som gjelder fellesskapet, skal tas av folkevalgte organe r. 
  
8. Makt skal spres og balanseres  
Et liberalt samfunnssystem består av fire bærebjelker: Demokratiet, rettsstaten, det sivile 
samfunn og markedsøkonomien. Venstre er opptatt av å sikre disse institusjonenes åpenhet, 
uavhengighet og samspill. S predning av makt og åpenhet om maktutøvelse er nødvendig for å 
hindre autoritær politikk, mak tmisbruk og korrupsjon.   5  
9. Den liberale staten er upartisk , sterk og begr enset  
Den liberale staten må bygge sterke fellesskapsinstitusjoner for å sikre frihet og muligheter 
for alle, uten å frata den enkelte ansvar. Staten må  være nøytral overfor livssyn . Den liberale 
statsmakten  må respektere begrensninger  i egen makt , og dens  systemer skal være enkle og 
tilgjengelige for borgeren . Staten har et spesielt ansvar for å verne om mind retallets 
rettigheter.  For liberale er det forskjell på det vi ikke liker og det vi vil forby.  
 
10. Liberalismen er optimistisk og alltid underveis  
Det liberale samfu nnet er alltid underveis og  åpen t for bedre løsninger, skapt gjennom kra ften 
i de bedre argumenter og  gjennom mennesker som får brukt evnene sine. Venstres optimisme 
er grunnlagt på en sterk tillit ti l menneskenes skaperkraft og en tro på a t det i fellesskap er 
mulig å legge grunnlag for frie liv, overalt - for alle.  
  6 3.      
 
Frihetens infrastruktur  
Det liberale samfunnssystemet  
 
Alle mennesk er har behov for å høre til i  fellesskap, og det er sammen med andre den enkelte 
kan finne og forme  sin egen vei til et godt liv.  Et samfunn som er åpent, desentr alisert og 
mangfoldig  gir best rom for personlig frihet. Det gjør det også lettere for flere å føle seg som 
fullverdige borgere.  
 
En liberal reformpolitikk må forsterke og videreutvikle de gru nnleggende 
samfunnsinstitusjonene som gir den personlige friheten og den sosiale rettferdigheten et reelt 
innhold – det liberale systemet. Dette har fire grunnpilarer:  
  
Demokratiet  – som gir borgerne den endelige makten i samfunnet og etablererer politis ke 
spilleregler som gjør det mulig å kontrollere myndighetenes maktutøvelse og forandre 
samfunnet på fredelig vis.  
 
Rettsstaten  – som gir likhet for loven, garanterte rettigheter og alminnelig rettssikkerhet 
gjennom uavhengige domstoler. Rettsstaten setter  også grenser for maktutøvelse, enten det 
gjelder staten, organiserte interesser eller enkeltmennesker.  
 
Markedsøkonomien – som gjennom åpen konkurranse, eiendomsrett, innovasjon og 
forbrukervalg skaper valgfrihet og velstand og på sitt beste også sprer ma kt og bidrar til 
desentralisering.  Demokratiske beslutninger må sette rammer for markedsøkonomien.  
 
Det uavhengige sivile samfunnet  – som omfatter alle former for frivillig samarbeid og 
samfunnsdannelse mellom mennesker basert på felles interesser og verdi er. Det sivile 
samfunnet omfatter blant  annet selvstendige organisasjoner, kulturlivet, tros - og 
livssynssamfunn og den kritiske offentlighet som mediene og andre bidrar til å skape.  
 
Venstre ser disse pilarene og deres mangfold av selvstendige organisasj oner og institusjoner 
som frihetens infrastruktur . Hver på sin måte bidrar de til utvikling i samfunnet. Fordi de 
samtidig griper inn i hverandre og setter grenser for hverandre, skaper de et rom for personlig 
frihet. For eksempel forhindrer rettsstatens v ern om minoriteter at et tilfeldig flertall i en 
demokratisk forsamling kan frata et mindretall grunnleggende rettigheter.   
 
Velferdssamfunnet er skapt i samspillet mellom disse grunnleggende samfunnsinstitusjonene.  
I dag er det naturlig å se velferdssam funnet som en like fundamental forutsetning for et 
mangfoldig og inkluderende samfunn.  
 
Innenfor velferdsstaten er den offentlige skolen den mest sentrale institusjonen, som 
møteplass for mennesker med ulike bakgrunn og viktigste arena for kunnskap og dan nelse i 
samfunnet.  
  7 4.         
 
Maktbalanse og desentralisering  
Rettferdige spilleregler for deltagelse, styring og mangfold  
 
Demokrati og frihet kan aldri tas som en selvfølge, men må kjempes for på nytt og på nytt. 
Det er folkets og politikernes  ansvar . Samfunnets institusjoner må garantere for rettferdighet 
og rettssikkerhet. De skal motvirke  maktmisbruk, overgrep og under trykkelse  – alle steder og 
på alle nivåer.  
 
Det liberale samfunnssystem er det beste grunnlaget for denne kampen, fordi det bygger p å 
den enkeltes frihet og ansvar, og på maktbalanse og maktspredning som sentrale prinsipper.  
 
Utfordringer  
 
Skape et demokrati som alle syns det er verdt å delta i  
Demokratiet mi ster oppslutning. Nærdemokratiet i kommunene har lit e handlingsrom . 
Mistroen er økende til hva Stortinget kan u trette. B eslutninger på internasjonalt nivå regulerer 
det norske samfunnet uten at norske borgere kan påvirke disse beslutningene.   
 
Videreutvikle en rettsstat som ivaretar både frihet og trygghet  
Balansen mellom frihet og  trygghet utfordres av misbruk av teknologi, av frykten for politisk 
motivert terror, organisert kriminalitet og en stadig økende overvåking og kontroll for å møte 
disse truslene. Der enhver før var uskyldig inntil det motsatte var bevist, er vi i ferd med  å få 
systemer som i utgangspunktet setter hele folket under mistanke.  
 
Utløse kraften i et mangfoldig sivilt samfunn  
Det sivile samfunnet utløser engasjement og fungerer også som et korrektiv til offentlige 
priorit eringer.  Det offentlige må stimulere dis se kreftene uten å forsøke å styre eller 
byråkratisere dem .  Felles i nteresser og verdier kan godt ivaretas og utvikles av 
samfunnskrefter som er uavhengige av staten.  
 
Venstres politikk:  
 
Skape et demokrati som alle syns det er verdt å delta i  
Politiske a vgjørelser skal fattes så nært som mulig dem det angår. Kommunene skal ha  frihet 
til å velge skattenivå, struktur og arbeidsformer som engasjerer og inkluderer flere i 
demokratiet. Stemmere ttsalderen  skal være 16 år.  Ved alle valg skal det være mulighet ti l å 
påvirke personsammensetningen.  
 
Venstre vil revidere Grunnloven slik at den korrekt beskriver styresettet i Norge og får en 
tilgjengelig form.  Det lokale selvstyret  grunnlovsfestes. En revisjon skal styrke borgernes 
rettigheter . Venstres prinsipielle syn er at i en liberal stat skal ingen posisjoner gå i arv. 
Eventuell avvikling  av kongedømme t må forankres i folkeavstemming.  
 
Åpenhet om maktutøvelsen er grunnleggende i et demokrati . Ingenting skal være skjult for 
borgerne. Forvaltningens dokumenter som  blir unntatt offentlighet , skal uten videre bli 
offentlige tilgjengelige når fem år er gått. Det skal tungtveiende grunner til for å kunne gjøre 
unntak fra dette prinsippet om informasjonsfrihet.   8 Venstre er for et alleuropeisk samarbeid. Norge har så lang t valgt å regulere sitt samarbeid 
med EU gjennom EØS -avtalen. Forholdet til EU må demokratiseres slik at flere avgjørelser 
prøves i offentligheten. Dette krever en opprydning i de politiske prosessene i Stortinget , slik 
at en skiller ut de vesentlige polit iske sakene fra andre mindre vesentlige.  Venstre mener at et 
eventuelt norsk EU -medlemskap skal avgjøres etter folkeavstemning og Venstres folkevalgte 
skal respektere resultatet.  
 
Videreutvikle en rettsstat som ivaretar både frihet og trygghet  
Å håndheve lov og orden og gi borgerne trygghet for liv og eiendom er blant den 
demokratiske statens fremste oppgaver. Staten skal alene ha myndighet på dette området. Den 
enkelte skal føle trygghet for at lovbrudd vil bli etterforsket og påtalt. Venstre vil sette of renes 
situasjon sentralt i rettspleien.  
 
Det er grunnleggende i en liberal rettstat at en er uskyldig til det motsatte er bevist, og enhver 
anklaget har rett på et forsvar.  Juryordningen opprettholdes. Det skal ikke kunne reises 
erstatningssak mot en pers on som er frikjent i en alvorlig straffesak . I saker der 
gjerningsperson ikke kan identifiseres og der det foreligger grunnlag for erstatni ng, skal det 
offentlige ta dette ansvaret  uten forbehold.  Venstre vil avvise al le former for dobbelstraff . 
Alle restr iksjoner i yrkesvalg og utdannelse skal idømmes i hvert tilfelle og ikke 
gjennomføres kollektivt.  
 
Friheten har som forutsetning at hvert menneske vernes mot utilbørlig inngripen i privatlivet 
og at det kan delta i arbeidsliv og samfunnsliv uten å føle seg  kontrollert eller overvåket. 
Derfor vil Venstre ha et sterkt personvern.  
 
Den enkelte har eiendomsretten til informasjon om sine personlige forh old, og derfor rett til å 
kontrollere andres bruk av disse opplysningene. Personlig informasjon skal ikke kunne  bli en 
handelsvare uten den enkeltes samtykke . Det offentliges behov for opplysninger om personers 
helse, omsorgsbehov eller andre personlige forhold skal være underordnet hensynet til 
personvernet. Slike opplysninger skal som hovedregel kun innhentes med  informert 
samtykke. Det skal være tilgang på anonyme alternativ slik at det er mulig å utføre 
dagligdagse gjøremål uten at informasjon registreres og lagres over tid.  
 
Utløse kraften i et mangfoldig sivilt samfunn  
Frivillige organisasjoner må sikres muli gheter til egne inntekter. Offentlige støtteordninger 
må støtte opp under organisa sjonenes frihet og uavhengighet og ikke bidra til å byråkratisere 
dem. De politiske partiene må være uavhengige talerør for borgere som deler deres politiske 
og verdimessige grunnlag, ikke for interesser som støtter dem økonomisk.   
 
Organisasjonsfrihet  er et viktig liberalt prinsipp – også retten til å være uorganisert. Venstre 
støtter den  frie forhandlings - og streikerett en. Interesseo rganisasjoner er viktige , men deres  
makt  må aldri erstatte den styringen som de folkevalgte organ er utøver for hele befolkningen.  
 
Tro og livssyn er dypt personlig og samfunnet skal sikre full frihet på dette området. Staten og 
andre offentlige institusjoner skal i toleransens navn være upartisk e og ikke knyttes til en 
bestemt religion, men en livssynsnøytral stat betyr ikke et sekulært samfunn. Religion og 
livssyn har en selvsagt plass i det offentlige rom, og staten må bidra til rause 
finansieringsordninger for tros - og livssynssamfunn. Venstre  vil skille stat og kirke og har 
tillit til at medlemmene vil utvikle Den Norske Kirke som en bred folkekirke.  
  9 Det norske samfunn er preget av kristne og humanistiske verdier og tradisjoner. Skolen skal 
ha et felles livssyn -, etikk - og verdifag, som gir k unnskap om ulike religioner  og livssyn, og 
innføring i etiske prinsipper og verdier.  Faget skal være livssynsnøytralt.   10 5.   
Verdiskaping gjennom kunnskap, kreativitet og nyskaping : 
Personlig skaperkraft og  global konkurransekraft  
 
Mennesker har skaperkraft o g behov for å bruke evnene sine til å finne løsninger og se 
resultater.  Kreativitet har best vilkår i et velfungerende liberalt samfunnssystem. Da er 
konkurransen i markedet åpen og rettferdig, og det offentlige mestrer balansegangen mellom å 
være aktiv ti lrettelegger og upartisk kontrollør.  
 
Et mangfoldig sivilt samfunn med et fritt ordskifte har en sentral rolle i å utfordre, kritisere og 
stimulere til forbedringer. Verdiskapingen i samfun net er helt nødvendig for å sikre inntekt 
for den enkelte og finan siere fellesgoder.  
 
Utfordringer  
 
Et kunnskapssamfunn i verdensklasse  
For å lykkes i en globalisert verden, er vi avhengig av mennesker og bedrifter som greier å bli 
blant de beste i verden på sitt område. Konkurransekraft er i økende grad et spørsmål om å  
være kunnskapsledende. Derfor må vi investere i kunnskap, innovasjon og forskning slik at 
evner og skaperkraft blir utnyttet . 
 
Nyskaping gjennom kreativt mangfold  
Det finnes ikke én, sentraldirigert vei til et kreativt og nyskapende Norge. Vinnere kan ikk e 
plukkes ut på forhånd.  I et innovasjonssamfunn  må vi legge forholdene til rette for et 
mangfold av forsøk og initiativ. Dermed åpner vi også mange veier til verdiskaping.  
 
Rent spill i en åpen økonomi  
Norge må bli mindre opptatt av å beskytte seg mot int ernasjonal konkurranse og mer opptatt 
av å mestre sin rolle i en globalisert verden . Forenkling av regelverk og kamp mot 
handelshindringer, monopoler og maktkonsentrasjoner må til for å skape mer rettferdige 
spilleregler. Rettferdig spilleregler frigjør de n personlige skaperkraften.  
Bekjempelse av korrupsjon og økonomisk kriminalitet er også helt nødvendig.  
 
Venstres politikk  
 
Et kunnskap ssamfunn i verdensklasse  
Norsk skole må bli blant verdens beste, faglig og sosialt. Den offentlige skolen skal gi hver 
enkelt elev et best mulig allment kunnskapsnivå, ferdigheter som kan utvikles , og tro på egne 
evner.   
 
Venstre vil styrke lærerens rolle som leder og kunnskapsformidler med høyt fagl ig nivå. 
Skolen skal fremme respekt og skape trygge mennesker som mestrer ut fordringer . 
 
Gode private skoler skal ikke møtes med frykt og forbud, men med en satsing på den 
offentlige skolen som gjør at den foretrekkes av de fleste.    
  
Venstre vil ha en ny reform som gir alle mulighet til livslang læring  uavhengig av den jobben 
de har. I arbeidslivet skal alle få en tidskonto, som kan brukes til å ta etter - og 
videreutdanning med lønn eller hospitere på andre arbeidsplasser.   11  
Nyskaping gjennom kreativt mangfold  
Små bedrifter skal ha enklere s katte - og avgiftsregler og kontrollkrav . Venstre vil redusere 
skatten på arbeid og i stedet øke den på forurensing og skadelig forbruk. Grønn beskatning 
fremmer et miljøvennlig næringsliv. Venstre vil tilstrebe lik beskatning på arbeid og kapital.  
 
Offentlige ordninger skal ikke utformes slik a t de virker konserverende på næringslivet. 
Selvstendige næringsdrivende skal ha samme trygderettigheter som arbeidstakere.  
 
Venstre vil prioritere den offentlige ressursinnsatsen overfor næringslivet slik at hovedvekten 
alltid ligger på forskning, nyskapin g og nyetableringer  i hele landet.   
Opptrapping av den offentlige forskningsinnsatsen skal skje gjennom frie bevilgninger til 
universiteter,  høyskoler og  forskningsinst itusjoner og ikke gjenn om få, sentralstyrte 
programmer .   
 
Venstre vil legge til rette f or næringsvirksomhet basert på kunst, kultur og opplevelser og gi et 
sterkt vern om åndsverk og immaterielle rettigheter. Ny teknologi krever nye måter for 
betaling av åndsverk, og formidling av åndsverk må skjermes i egne lover.  
Ikke all kultur skal være  lønnsom. Venstre vil derfor ha omfattende økonomiske overføringer 
til kulturlivet, innrettet slik at det skapes et mangfold av uttrykk for skaperkraft og kreativitet. 
I et liberalt samfunn må også kulturmakt spres.  
 
Rent spill i en åpen økonomi  
Hovedrege len skal  være å behandle alle deler av  næringslivet likt. Nødvendi ge støttetiltak  
skal alltid være slik utformet av de fremmer viktige fellesgoder og omstilling til 
konkurransedyktig næringsvirksomhet.  
 
Offentlig eierskap i næringslivet skaper lett rolleb landing og demokratiske problemer. Det 
skal derfor begrenses til vitale samfunnshensyn, som viktige kompetansemiljøer, 
grunnleggende infrastruktur og kontroll med energi - og naturressurser. Den offentlig 
eierandelen i slike selskap skal ikke være høyere en n det som er nødvendig for å ivareta 
formålet. Styringen skal skje i samsvar med prinsippene om godt eierskap.  Venstre vil stå fast 
på hjemf allsretten.   
 
Den enkelte forbruker skal beskyttes mot urimelig atferd fra leverandører av varer og 
tjeneste r. Utvik lingen i retning av mer dominerende selskaper  skal møtes med  en offensiv 
konkurransepolitikk og sterke konkurransetilsyn - både nasjonalt og globalt.  
 
Venstre forventer at norske bedrifter tar samfunnsansvar.  Dette gjelder spesielt bedrifter der 
det offe ntlige har eierandeler og statens ulike investeringsfond, fordi de også handler på vegne 
av fellesskapet.  
  
  12 6.          
 
Venstres politikk for velferd:  
Frihet og verdighet for alle gjennom sterke fellesskap    
 
Alle mennesker skal ha frihet og et verdig  liv. Velferdsstaten skal bidra til det te, som 
borgernes solidariske system for rettferdighet og trygghet.  De grunnleggende forutsetningene 
for et godt liv skal være der for alle, uavhengig av de ulikheter vi fødes inn i og de 
tilfeldigheter som livet sel v rammer oss med mens vi lever.  
 
Velferdssamfunnet er mer enn det stat og kommune sørger for av velferdstjenester. Mange 
frivillige fellesskap representerer en varme og nærhet det offentlige aldri kan eller skal 
erstatte. Det sosiale engasjementet i det si vile samfunnet utløser flere ressurser, det er mer 
oppfinnsomt enn det offentlige og det bryr seg om hjelpetrengende som ikke har fått plass i 
offentlige planer. Til grunn for alt ligger  det personlige ansvaret hver enkelt har for seg selv 
og sine medmenne sker. Det kan ingen velferdsstat erstatte.  
 
Utfordringer   
Et sterkt velferdssamfunn med personlig ansvar  
Velferdsstaten kommer under press, blant annet fordi vi får flere eldre og forholdsvis færre i 
arbeidslivet. Samtidig blir det mulig å gi behandling fo r stadig mer. Venstre vil fortsatt ha 
gode, generelle ordninger, men de må legge mer vekt på hva den enkelte trenger og kan gjøre 
for å mestre eget liv.  
 
Mer til dem som trenger det mest  
Noen mennesker trenger mer hjelp og annerledes hjelp enn folk flest.  Det skal de få.  
Samfunnet skal ikke være så firkantet at mange mislykkes på skolen, faller utenfor i 
arbeidslivet eller må kjempe mot systemene for å få sine rettigheter.  
 
Et inkluderende fellesskap må ha aktive deltakere  
Innvandrere er en berikelse for det norske samfunn. De fleste innvandrere og deres barn er 
godt inkludert . Like fullt står altfor mange innvandrere utenfor viktige deler av fellesskapet og 
utsettes for disk riminering.  
 
Venstres politikk  
 
Et sterkt velferdssamfunn med personlig ansvar  
Velferdssamfunnets  tjenester skal i all hovedsak være offentlig finansiert og et offentlig 
ansvar, men de kan på mange områder leveres av andre.   
 
Venstre vil beholde gode universelle velferdsordninger . Disse  må bl i enklere og mer 
oversiktlige. Sosialhjelp o g andre grunnleggende støtteordninger kan slås sammen , sees i 
sammenheng med skattesystemet, og  fungere som en garantert minsteinntekt , en borgerlønn,  
for alle. Fast arbeid er ingen forutsetning for å være fullverdig samfunnsborger, men alle 
støtteordninge r skal motivere til arbeide eller andre bidrag til fellesskap et. 
 
Trygd og arbeid skal kunne kombineres på mange måter, og det offentlige skal kunne utvise 
skjønn til den enkeltes beste.  Det skal kunne ytes mer til mennesker som tar ansvar for å 
komme bor t fra avhengighet av offentlig trygd og støtte.  En del mennesker er varig ute av  13 stand til å skaffe seg en inntekt de kan leve av. De skal ha et støttenivå som gir mulighet til et 
verdig liv. Støtteordninger som er avgjørende for barns livsvilkår, skal vær e rause.  
 
Respekten for menneskets integritet fordrer at det er mennesket selv som fatter beslutningene 
om eget liv og egen kropp, så lenge det er helsemessig beslutningskompetent og fri fra ytre 
press. Dette innebærer en rett til å avslutte medisinsk beha ndling, også når dette medfører en 
fremskynding av døden . Den som blir syk skal uansett ha krav på hjelp, fo r psykiske så vel 
som fysiske  lidelser.  Ingen har krav på enhver form for behandling som er teknologisk eller 
medisinsk mulig, hvis den samtidig er etisk uforsvarlig.  
 
Mer til dem som trenger det mest  
Det er i oppveksten mye av evnen til å ta kontroll over eget liv og grunnleggende følelse av 
trygghet og verdighet legges. Ven stre er derfor svært  opptatt av å hindre at barn opplever 
sosial eksklusjon og nød. Barnevernet skal ha godt med ressurser og skolen skal kunne gi  
sterkere tilpasning av undervisningen ti l den enkelte. Barn og  unge opp til 18 år i 
flyktning mottak er spesielt sårbare , og har et særlig behov for vern og trygg omsorg.  
 
Samfunnet er f unksjonshemmende mer enn mennesker egentlig er funksjonshemmede. Derfor 
skal samfunn et tilrettelegges for alle. H jelp til  mennesker med funksjonsnedsettelse  skal skje 
på brukerens premisser .   
 
Mennesker med spesielt store omsorgsbehov skal føle  seg velkom men uansett bosted . Derfor 
ønsker Venstre at staten tar finansieringsansvaret for  hjelpebehovet deres. Dette vil  gjøre 
støtten lett tilgjengelig og uavhengig av den enkelte kommunes øk onomi.  
 
Bunnfradraget i skattesystemet bør økes slik at flere kan arbeid e for lav inntekt uten offentlig 
støtte. Barnetrygden skal variere med familiens økonomi, og økes kraftig for de med laves t 
inntekt. De rikeste  i samfunnet skal ikke være de  som betaler minst i skatt . 
 
Et inkluderende fellesskap må ha aktive deltakere.  
Innvandring og kulturelt mangfo ld er en ressurs for Norge og både nødvendig og naturlig. 
Integrering er et gjensidig ansvar og en gjen sidig prosess, som krever respekt og stiller krav til 
begge p arter. Vi må motarb eide undertrykkende holdninger . Den viktigste  arenaen for 
integrering er skolen. Skolens flerspråklige kompetanse må styrkes.  
 
Den som er voksen og frisk har ansvar for å forsørge s eg selv og sine. Mange nye flyktninger 
og innvandrere  får ikke mulighet til å arbeide mens de venter på oppholdstillat else. Venstre 
vil endre  dette, blant annet ved å korte ned behandlingstiden  og gjøre arbeidsrettsreglene 
bedre tilpasset de som står utenfor  
 
Venstre vil at alle asylsøkere i mottak skal få norsk - og samfunnsopplæring. Samfunnet må 
stille krav om at de som ønsker å bosette seg i Norge gjør sitt beste for å tilegne seg gode 
norskkunnskaper.  
 
Norge skal være et flerk ulturelt liberalt samfunn. V i skal i kke akseptere  intoleranse, 
undertrykking og manglende respekt for loven .   14 7        
 
Demokratisk og økonomisk  utvikling  
Globale utfordringer krever globale løsninger  
 
Vi er alle verdensborgere. De liberale ideene kjenner ingen landegrenser. Når de politiske 
utfordringene blir globale, må det liberale samfunnssystem følge etter. Også globale 
institusjoner må kunne  svare overfor b orgerne.  Liberale  rettsstatsprinsipper og 
menneskerettighetene har universell gyldighet.  
 
Markedsøkonomien og tilhørende institusjoner er ingen trussel, men en nødvendig 
forutsetning for utvikling for alle. Det sivile samfunn spiller en av gjørende rolle i utviklingen 
av en global offentlighet og i kampen for en liberal og human utvikling.  
 
Utfordringer  
 
Økonomisk utvikling og verdighet for alle  
Liberal politikk må ta utgangspunkt i de mennesker som er lengst fra frihet, rettferdighet og et  
godt liv. Fattige mennesker og land må kunne velge sine egne utviklingsstrategier for å fri seg 
fra fattigdom, undertrykkelse og sosial urett . 
 
Menneskenes rett til medbestemmelse og frihet  
Totalitære regimer og fundamentalistiske bevegelser er en trussel  mot menneskenes frihet og 
verdighet.  Kampen mot alle former for diktatur og autoritær ensretting er en fundamental, 
liberal oppgave. Denne kampen kan aldri vinnes om den føres i strid med liberal prinsipper 
eller ved enkeltstaters alenegang.  
 
En trygg ver den 
Overalt blir sikkerheten påvirket av hendelser og utvikling i andre deler av verden. Det er i 
alles interesse å forebygge terrorisme, løse væpnede konflikter og utrydde pandemier. Fred og 
sikkerhet overalt i verden er alle liberaleres moralske plikt.  
 
Venstres politikk  
 
Økonomisk utvikling og verdighet for alle  
Å bekjempe fattigdom er en liberal frihetskamp. Venstre vil ha en mer rettferdig global 
fordeling. Dette krever forpliktende, global politikk for bedre handelsavtaler og bedre bistand. 
Det er nød vendig med sterkere politisk styring på globalt nivå. FN og internasjonale 
institusjoner må gis den legitimitet og styrke som er nødvendig for dette formålet, blant annet 
gjennom globale skatter som miljøavgifter på transport.  
 
Utviklingen er en kompleks p rosess med ulike drivkrefter. Venstres utviklingspolitikk har 
derfo r tre ulike elementer; å fremme  bedre handelsbetingelser for ut viklingsland, fremme 
næringsliv  og yte bistand  
 
Fattige land og mennesker må ha mulighet til å høste fruktene av globalisering . 
Handelsbarrierer, handelsvridende subsidier og andre mekanismer som favoriserer rike land, 
må reduseres, og erstattes av et handelsregime som ivaretar utviklingslandenes interesser på 
en bedre måte. Norge bør aktivt bidra til å videreutvikle og styrke WT O. Systemet må 
reformeres, åpnes og demokratiseres.   15  
Venstre har større tro på handel enn bistand for å løfte utviklingsland ut av fattigdom. Men 
bistand er virkningsfullt for å nå mål som et godt helsevesen, et omfattende utdanningssystem 
og institusjoner  som sikrer eiendomsrett, rettssikkerhet og demokrati.  
 
Mikrokreditt er et effektivt og verdig virkemiddel for økt personlig ansvar, og har vist seg å 
være økonomisk bærekraftig. Venstre vil a t Norge skal være med på  å finansiere bruk av 
mikrokredittordnin ger. 
  
Menneskenes rett til medbestemmelse og frihet   
Venstre vil styrke den globale kampen for demokrati og liberale rettsprinsipper. Denne 
kampen må føres gjennom dialog, respekt for forskjeller, og politisk og økonomisk støtte til 
liberale krefter. Arbe idet for liberale og demokratiske prinsipper må føres gjennom 
multilaterale institusjoner med demokratisk legitimitet.  
 
I det globale samfunnet må det finnes institusjoner som forplikter, håndhever rettsprinsipper 
og sanksjonerer brudd på globale regler. D ødsstraff og tortur kan aldri aksepteres, og det 
enkelte menneske må kunne stilles til ansvar for overgrep også når statene ikke følger opp sitt 
straffeansvar.  
 
I land  med svake demokratiske og rettslige institusjoner må det stilles krav om reformer. 
Venst re vil prioritere å bistå slike land i å utvikle grunnleggende liberale institusjoner.  
 
Mennes ker har alltid vært på vandring. Migrasjon har skapt og skaper toleranse, forståelse og 
utvikling. Retten til å søke lykke for seg og sine skal ikke være begrens et av hvor i verden 
man er født, og det er en liberal plikt å ta imot mennesker på flukt fra nød og sult. For Norges 
del betyr dette at det må stimuleres til arbeidsinnvandring, at retten til asyl sk al grunnlovs -
festes og at dobbelt statsborgerskap skal ti llates.  
 
En trygg verden  
Ingen samfunnstilstand strider mer mot et liberalt menneskesyn enn krig. Intet må stå uprøvd 
for å forebygge krig, og  forhindre at beredskapen for en krigstilstand krenker lib erale verdier. 
Venstre mener det skal svært tungtveiende  argumenter til for at kriger som ikke er sanksjonert 
i FNs sikkerhetsråd, kan rettferdiggjøres. Kun akutte humanitære kriser rettferdiggjør slike 
militære aksjoner . Det må være et skarpt skille mellom militære styrker og sivilt  hjelpearbeid. 
En integrerin g av disse skader hjelpeorganisasjonenes  troverdighet som nøytrale aktører.  
 
Venstres kamp er også en kamp mot isolasjonisme og snever nasjonalisme, og vi støtter 
normen om at en stat ikke har krav på full suverenitet når den ikke beskytter sin befolkning 
eller ikke ivaretar sine internasjonale forpliktelser.  
 
Arbeidet for trygghet handler om mer enn militær sikkerhet. For å sikre et tryg t 
verdenssamfunn, krever det  tillit til de institusjoner som er satt til å forvalte tryggheten. En 
slik tillit kan vanske lig gis om borgeren ikke har innflytelse over institusjonene. Venstre 
mener at et demokratisert FN basert på like regler for alle er et viktig mål.  
 
Gjennom NATO er Norge i stand til å forsvare sine grunnleggende sikkerhetsinteresser, men 
også økonomiske o g politiske tiltak må til for å forebygge globale trusler. Venstre vil basere  
det norske forsvaret på  verneplikt , som også kan brukes som rekruttering til vervet tjeneste.   16 8.          
  
Kampen for å berge miljøet:      
Menneskehetens framtid  
 
Det er et gr unnleggende  liberalt prinsipp at vi skal leve slik i dag at det ikke går ut over 
fremtidige generasjoners mulighet til gode livsvilkår. Vårt samfunn er ikke bærekraftig. Vi 
overforbruker verdens ressurser og tar store sjanser i hvordan vi manipulerer natur en.  
 
Norge har et særlig moralsk ansvar som verdens rikeste land, oljenasjon og storforbruker av 
ressurser, for å bidra til løsninger på problemene.  
 
Utfordringer  
 
Klimaforandringene må stoppes   
Klimaet på jorden endres gjennom store utslipp av klimagasse r som skyldes menneskelig 
aktivitet. Samtidig utarmes ”jordens lunger” – skog og hav. Klimaforandringene fører til at 
havnivået stiger betydelig, til mer ustabilt vær og økt ørkenspredning. Dette kan gi en 
dramatisk økning i antall klimaflyktninger, matman gel og aggressiv kamp om de resterende 
ressursene. De viktigste utfordringene i Norge er knyttet til energi og transport.  
 
Bevare miljøets renhet og naturens mangfold  
Forurensning til luft, jord og vann utgjør en økende trussel mot liv og helse mange stede r i 
verden. Det biologiske mangfoldet er også truet. Sammen med klimaendringene s påvirkning 
av naturmiljøet, setter dette stabiliteten i klodens økosystemer i fare.  
 
Omlegging til et miljøvennli g samfunn  
Miljøutfordringene kan løses på demokratisk vis. Da må demokratiet og det liberale 
samfunnssystemet forøvrig brukes til å legge om samfunnet i miljøvennlig retning. Det må tas 
hensyn til miljøet i alle sammenhenger. Kortsiktighet og særinteresser må vike der det er 
nødvendig, og føre var -prinsippet må ligge  til grunn for alle beslutninger. Forbrukerne må 
alltid kunne velge miljøvennlig.   
 
Venstres politikk  
 
Klimaforandringene må stoppes  
Norge skal både ligge i forkant i å redusere egne utslipp, og arbeide aktivt for internasjonale 
klimaregimer som bidrar ti l kostnadseffektive utslippsreduksjoner. Disse må utvides til også å 
gjelde utviklingsland og internasjonal transport. Venstre arbeider for bruk av grønne skatter, 
omsettelige kvoter og andre markedsmekanismer for å få ned klimautslippene både nasjonalt 
og internasjonalt. Norge skal redusere sine CO2 utslipp med minst to tre deler av 1990 -nivået 
innen 2050. For å nå dette målet , må det raskt settes i gang tiltak slik at  utslippene er redusert 
med 30 prosent  innen 2020.  
 
Markedsøkonomien bidrar til å begrense  klimaendringene, når markedet tar opp i seg 
klimakostnadene. Dette vil gi mer klimavennlig produksjon og konsum. Når borgerne har 
miljøvennlige alternativer, vil de ta miljøriktige valg.  
  17 Det skal stilles  krav til næringslivsaktørene om å sørge for å gjør e null - og 
lavutslippsalternativer reelt tilgjengelig i markedet. Venstre vil satse vesentlig mer ressurser 
på forskning og innovasjon innenfor miljøvennlige energiformer og teknologi.  
 
Venstre vil prioritere tiltak som sikrer energieffektivisering og ove rgang til alternativ energi. I 
byene skal det være et velutbygd e, konkurransedyktig e kollektivsystem er. Venstre vil ha 
aktive tiltak for miljøvennlige, CO2 -nøytrale biler. Det skal bygges ut høyhastighetsbane 
mellom de store norske byene som tidsmessig og prismessig konkurrerer ut flytransporten.  
 
Bevare miljøets renhet og naturens mangfold  
Forurenseren skal betale. Helse - og miljøskadelig forurensning av vann, luft og jordsmonn 
skyldes i stor grad markedssvikt, ved at den som forurenser ikke betaler den re elle pris for de 
skadene som miljøet påføres. CO2 -kvoter må ikke deles ut gratis. Det skal føres en 
avgift spolitikk som gjør skadelige utslipp økonomisk ulønnsomt. Venstre vil også bruke 
virkemidler som forbud og krav for å begrense miljøskadelige utslipp.   
 
Venstre vil stille strengere krav til offentlig informasjon om alle skadelige u tslipp. Slik 
informasjon må  komme mye tydeligere frem på varedeklarasjoner slik at forbrukerne kan ta 
velinformerte valg når  de handler varer og tjenester.  
Framtidige generas joner har rett til ren natur og artsmangfold.  For å sikre det biologiske 
mangfoldet, er det nødvendig å redusere inngrepene i naturen gjennom vern og skjøtsel.  
Venstre vil fortsette arbeidet for å stanse tapet av biologisk mangfold .  
 
Naturen og dyr har eg enverdi . Venstre vil stille strenge krav til dyrehold, og innskrenke 
adgangen til å bruke dyr til kosmetiske eller underholdningsmessige formål . Venstre  skal 
være en forkjemper for dyrevern . 
 
Omlegging til et miljøvennli g samfunn  
Miljøhensyn må mer effekti vt være integrert i hele forvaltningen, på tvers av sektorgrenser.  
Venstre vil kreve flere varedeklarasjoner, sertifiserings - og merkeordninger som setter 
forbrukeren i stand til å velge bort produkter og tjenester som innebærer negative 
konsekvenser.  
Norg e må bruke sin kompetanse som energinasjon og økonomiske ressurser til å få fram mer 
miljøvennlige energiformer. Venstre vil prioritere tiltak som sikrer energieffektivisering og 
overgang til alternativ energi. Den mest miljøvennlige teknologien skal benyt tes. I 
boligbygging og annen byggevirksomhet skal det stilles krav om materialer og løsninger som 
er miljøvennlige og energieffektive.  
Venstre vil ha en politikk som utfordrer næringsaktører til å tilby miljøvennlige produkter .  18 Omslagsside:   
 
«La oss læ re oss selv og andre at politikk ikke behøver å være bare det muliges kunst, særlig 
der man med dette mener spekulasjonenes, kalkulasjonenes, intrigenes, hemmelige avtalers 
og den pragmatiske manøvreringens kunst, men at politikken også kan være det umulig es 
kunst, nemlig kunsten å forbedre seg selv og verden».  
Vaclav Havel  
 
 
Vil du vite mer?  
 
Mer om Venstre og vår politikk kan du lese på www.venstre.no .  
 
Har du spørsmål, kan du henvende deg til våre sekretariater:  
 
Venstres Hovedorganisasjon , Møllergt 16, 0179 Oslo.  
Telefon 22404350, telefaks 22404351. E -post: venstre@venstre.no  
 
Venstres stortingsgruppe , Stortinget, 0026 Oslo  
Telefon 23313362, telefaks 23313872. E -post: sto rtingsgruppa@venstre.no  
 
 
 
 
 
 
 
Venstres visjon   
er et sosialt og liberalt kunnskapssamfunn hvor folk ha r frihet og mulighet til å skape 
sin egen vei til det gode liv, og der vi tar ansvar for hverandre og miljøet .  
 
 