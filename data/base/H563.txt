
Oslo, den 2. juli 1998
Jan Petersen:
Helseministeren i utakt
Helseminister Dagfinn Høybråten er med sin skepsis til private aktører i helsesektoren ikke i takt med utviklingen verken internasjonalt eller i Norge. Nå er han også i utakt med folkemeningen. I en MMI-undersøkelse mener et klart flertall av befolkningen at private innslag styrker det totale helsetilbudet. Hele 63 prosent mener private innslag styrker helsevesenet, mens kun 17 prosent mener det svekker.
- Jeg er ikke overrasket over tallene. Det viktige for folk er ikke hvem som utfører tjenestene, men at tilbudet finnes. Med bortimot 300 000 i helsekø er det synd at vi har en regjering som ikke er mer åpne for private innslag i helsesektoren, uttaler Jan Petersen
Det er et flertall blant velgerne til alle partier unntatt SV som mener private innslag styrker helsevesenet totalt. Men helsepolitikerne i de samme partiene er i utakt med sine velgere, de stritter imot og gjør det de kan for å hindre private helsetilbud. - Man trenger ikke dra lenger enn til Sverige for å studere hvor positivt et samarbeid mellom offentlige og private aktører er for pasientene. Den sosialdemokratiske svenske regjeringen har sagt ja til en helsemodell hvor det offentlige har ansvaret for finansiering og overordnet styring, men hvor private aktører kan utføre tjenestene på linje med de offentlige. Erfaringene er klare, de private aktørene tilbyr billigere helsetjenester med like god kvalitet. Også de ansatte er svært fornøyde og ønsker seg ikke tilbake til den rene offentlige modellen.
- Jeg håper helseministeren vil studere erfaringene fra Sverige nøye. Det er ingen grunn til at vi ikke skal forsøke en slik ordning også i Norge.
I oktober tar Høyre opp spørsmålet om en ny helsemodell basert på et samarbeid mellom det offentlig og private aktører i en interpellasjon i Stortinget. Da får Regjeringen, helseministeren og de andre partiene en ny mulighet til å vise at de er mer opptatt av å gjøre det som er riktig av hensyn til pasientene enn å holde på sine gamle prinsipper. Det vil både pasientene og resten av befolkningen vite å sette pris på. Resultatet av undersøkelsen
Undersøkelsen ble gjennomført av MMI for Høyres Hovedorganisasjon i tidsrommet 25. - 27. mai i år. Det er tale om telefonintervjuer med et landsomfattende utvalg bestående av 957 personer over 15 år. Tallene er veiet på kjønn, alder og geografi i henhold til offentlig statistikk. Totaltall fra undersøkelsen er beheftet med feilmarginer på +/- 2-3 prosentpoeng. Feilmarginer for resultater brutt ned på undergrupper er noe større.
Følgende spørsmål ble stilt:
Hva mener du om private helsetilbud i tillegg til det offentlige helsetilbudet? Mener du at det styrker eller svekker det samlede helsetilbudet, eller at det ikke har særlig betydning?
Svar etter politisk sympati (i prosent):
Styrker det samlede helsetilbudet Svekker det samlede helsetilbudet Har ingen særlig betydning Vet ikke
Total 63 17 11 10
Ap 53 25 12 10
Frp 77 9 8
H 90 2 5 4
KrF 61 12 16 11
RV 64 36 - -
Sp 76 16 3 6
SV 39 39 16 6
V 8 4 28 -
Annet 52 32 - 16
Svar etter kjønn, alder og inntekt:
Styrker det samlede helsetilbudet Svekker det samlede helsetilbudet Har ingen særlig betydning Vet ikke
Total 63 17 11 10
Kjønn:
Mann 63 18 12 6
Kvinne 62 15 10 13
Alder:
17-24 år 66 6 13 15
25-39 år 66 19 9 6
40-59 år 66 17 11 6
60 år eller mer 53 19 11 17
Inntekt:
Under 200.000 54 18 16 13
200. - 400.000 65 19 10 5
Over 400.000 70 15 9 5
