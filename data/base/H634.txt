
Stortinget den 12.11.98
Pressemelding fra stortingsrepresentant Bjørn Hernæs
Statsministeren må avklare hva som er Regjeringens egentlige syn i spørsmålet om skytefelt eller ikke i Sverige.
Etter det uklare svaret statsråd Ragnhild Queseth Haarstad gav i spørretimen i Nordisk Råd i går, hvor hun åpnet for felles militære øvingsfelt mellom Norge og Sverige, er det nødvendig at statsministeren avklarer hva som er Regjeringens egentlige syn. I stortingsmeldingen om skytefeltet begrunner som bekjent Regjeringen sitt nei til samordnet skytefelt med beredskapshensyn og sikkerhetspolitiske vurderinger.
Jeg har derfor innmeldt følgende spørsmål til statsministeren til spørretimen onsdag 18. november.
I St.m.nr.11 (1998-99) begrunner Regjeringen sitt nei til samarbeide med Sverige om skytefelt med beredskapshensyn og sikkerhetspolitiske vurderinger og «finner det ikke forsvarlig» å gjøre det norske forvar avhengig av fremmed lands territorium. I Nordisk Råd 11.ds. sier statsråd Queseth Haarstad at «det måtte vel gå an for disse to landene, selv om vi har forskjellig tilknytning til NATO, å bruke felles øvingsfelt».
Er det forsvars- eller kommunalministeren som står for Regjeringens syn?
