
11. juni 1999
Høyres Stortingsgruppe
Oddvard Nilsen:
Økt satsing på rassikring!
Høyre fikk ved behandlingen av Revidert Nasjonalbudsjett flertall for øke bevilgningene til rassikring med 15 mill kroner. Høyre ønsket å øke bevilgningene til dette formålet med 40 mill kroner, men vi er også tilfredse med at det ble flertall for å øke bevilgningen til rassikring med 15 millioner.
Høyre tar det for gitt at disse pengene blir brukt til å ferdigstille rassikringsprosjektet på rv-13 - Fresvikberget i Hardanger. Det er viktig å få ferdig dette prosjektet som radikalt vil bedre trafikksikkerheten på denne strekningen. Jeg er glad for at vi fikk flertall for å gi et håndslag til trafikksikkerheten og Hardanger, sier Oddvard Nilsen.
