
Oslo, Stortorgets Gjestgiveri, 23. juni 1998 kl. 12.00
Høyres Stortingsgruppe - oppsummering av vårsesjonen:
Manglende kursendring fra Regjeringen
Høyre hadde store forventninger til at Kristelig Folkeparti og Venstre i Regjeringen skulle få gjennomslag for kursomlegging i retning borgerlig politikk, i tråd med det disse partiene sto for i opposisjon. Men hittil har Høyre blitt skuffet over at Regjeringen Bondevik i alt for mange saker har funnet sammen med Arbeiderpartiet:
Utdanning
Det har vært få eller ingen signaler om ny giv for å sikre kvalitet i skolen. Det er typisk at statsråd Lilletun like før sommeren holdt en redegjørelse om utdanningspolitikken med få eller ingen nyheter. Selv Arbeiderpartiets talsmann erklærte i den påfølgende debatten at dette var en fortsettelse av Jagland-regjeringens kurs, om enn i en «ganske blek utgave».
Den eneste nyheten i redegjørelsen var at Lilletun åpner for forsøk med karakterfri grunnskole, et forslag Ap og SV hittil har vært omtrent alene om å arbeide for.
KrF gikk imot vårt forslag om utsatt skolestart, selvom KrF i forrige periode var medforslagsstiller. (Fra salderingsdebatten husker vi striden om valutakompensasjon for utenlandsstudenter.)
I endel saker er det blitt enighet mellom regjeringspartiene og Arbeiderpartiet. De viktigste sakene er:
- nei til styrket foreldremedvirkning i grunnskolen (Innst. S. nr. 117)
- nei til Høyre-forslag om nasjonal handlingsplan for elever med lese- og skrivevanskeligheter
- De viktigste deler av opplæringsloven
Helse
Regjeringen, med helseminister fra Krf, gikk i mot en rekke forslag som KrF støttet i forrige periode.
- Nasjonal helseplan
Regjeringspartiene stemte mot forslag om å innføre dette da H og Frp tok det opp under behandlingen av sak om regionale helseutvalg. Forslaget er viktig for å sikre en bedre funksjonsfordeling, og dermed overordnet ressursbruk, mellom sykehusene. KrF støttet dette i forrige periode.
- Stykkpris direkte til sykehusene
I den samme saken stemte regjeringspartiene ned forslag om å styre den innsatsbaserte finansieringen direkte til sykehusene. Forslaget er nødvendig for å få effekt av stykkpristiltakene med tanke på å sikre sykehusene belønning for økt pasientbehandling. KrF støttet dette i forrige periode.
- Juridisk rett til sykehusbehandling etter ventetidsgarantien
Regjeringspartiene stemte ned forslag om at ventetidsgarantien skulle gjøres juridisk bindende. KrF støttet dette før valget.
Justissaker
Innenfor dette området har regjeringspartiene gått imot forslag som ville styrket frivillige organisasjoners inntektsmuligheter, stoppet forslag som vil kunne gi en mer effektiv kriminalitetsbekjempelse, og innført lovbestemmelser som dels blir vanskelige å håndheve, dels gir mer byråkrati og mindre personvern.
- Bingolotto
Regjeringspartiene snudde, og stoppet forslag som de i valgkampen signaliserte en positiv holdning til. Betyr reduserte inntektsmuligheter for endel viktige frivillige organisasjoner.
- Våpenloven
KrF støttet Ap-regjeringens forslag som bl.a. innebærer urimelig sterke virkemidler som er i strid med privatlivets fred: Ransakingsrett i private hjem.
- Nei til Høyres forslag om virkemidler for å begrense narkotikatilgangen i fengslene
- Nei til gjeninnføring av minstestraff for gjentatte vinningsforbrytelser
Familie- og skattepolitikk
- Brustadbua
KrF sikret flertall for Ap-regjeringens forslag, Sp gikk inn for et enda verre forslag (Aarrestad-bua)
- Økt pensjonistskatt
Regjeringen videreførte et forslag fra Jagland-regjeringen om redusert særfradrag, som dermed ble vedtatt
- Økt marginalskatt og dermed økt beskatning av lønnsinntekt
I sitt statsbudsjettforslag foreslo Restad å øke trygdeavgiften, noe som innebar økt marginalskatt og økt forskjell i beskatning av kapital og lønnsinntekt, stikk i strid med regjeringspartienes løfter.
- Forslag om registrering av alle kontantkjøp over 20.000 kroner, i strid med hensyn til personvern
Det beryktete forslaget fra Regjeringen Bondevik i forslaget til regnskapslov, som Sponheim tok avstand fra i Stortinget, ble senere forlatt av et samlet Storting.
- Forslag om økt boligskatt
Både Venstre og Kristelig Folkeparti foreslo i opposisjon å fjerne fordelsbeskatningen av egen bolig. Stikk i strid med dette, foreslo Bondevik-regjeringen i sitt budsjettforslag å heve ligningsverdien på boliger, og dermed beskatningen.
Samferdselssaker:
- Oppfyllelse av veiplanen
Regjeringens forslag til statsbudsjett lå på et lavt nivå, og minsker sjansene for å nå målsetningene om investeringer som Krf og Sp støttet i behandlingen av veiplanen i fjor vår.
- Kapitalutvidelsen i Telenor
Regjeringspartiene sa nei til å hente inn private midler for å finansiere ekspansjonen i Telenor.
- Gjeldssaneringen i Gardermobanen
- Organisatorisk adskillelse av NSB og Jernbaneverket
- Organisatorisk utskillelse av Vegvesenets produksjonsavdeling
Kommuneøkonomi:
Regjeringen og Ap sikret statlig selskapsskatt
Regjeringen og AP har blitt enige om at skattøre skal reduseres for 1999
Regjeringens synderegister i næringspolitikken
Endelig har regjeringspartiene i næringspolitikken forlatt løfter de kom med i forrige periode og i valgkampen.
1. Økning av verdifastsettelsen av aksjer til 100% av formuesverdien for børsnoterte aksjer og 70% for ikke-børsnoterte aksjer. Vi forhandlet sistnevnte ned til 65%.
2. Økning av arbeidsgivers ansvar for sykelønn fra to til tre uker. Vi har greid å begrense økningen til to uker og to dager.
3. Omlegging fra passasjeravgift til seteavgift for flyreiser.
4. Regjeringspartiene har stemt ned Høyres forslag om mer tilpasningsdyktige arbeidsmarkeder (Økt adgang til frivillig overtid, midlertidige ansettelser, utleie av arbeidskraft og privat arbeidsformidling).
5. Brustadbua
6. Lite småbedriftsvennlig regnskapslov
7. Innskrenkning av refusjonsordningen for sjøfolk.
8. CO2-avgift på 100 kroner per tonn CO2 for den delen av industrien som i dag er fritatt for CO2-avgift.
9. Fjerning av personinntektstaket i delingsmodellen for liberale yrker.
10. Økning av arbeidsgiveravgiften for høye lønninger (over 16g).
11. Økte avgifter på tobakk og alkohol for økt grensehandel.
12. Økt el-avgift og mineralolje-avgift.
13. Forskjellsbehandling av offentlige og private tjenesteytende selskaper gjennom momskompensasjon.
14. Manglende forslag for å styrke privat eierskap og redusere offentlig eierskap i de to eierskapsmeldingen. Besvergelse om at virksomheter knyttet til utnytting av naturressurser fortsatt skal være eid av det offentlige. Sponheims eierskapsmelding, som var en blek oppfølging, og ikke ga kursendringer i forhold til Arbeiderpartiet, ble sendt tilbake.
15. Regjeringen fremmet forslag i RNB98 om reduserte bevilgninger til næringsrettet forskning.
16. Tvangssparing for bedriftene i Norges Bank, som en fordekt økning av arbeidsgiveravgiften
Med unntak av CO2-avgift, el-avgift og forslaget om tvangssparing danner regjeringspartiene flertall for forslagene sammen med Arbeiderpartiet.
