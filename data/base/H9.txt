
Naturlovpartiet
Naturlovpartiets helhetlige politikk tar hånd om den grunnleggende styrende faktor i samfunnet, den Kollektive bevissthet - summen av alle enkeltindividers bevissthet.
Naturlovpartiet - et parti for alle
Regnbuen symboliserer at alle politiske farger kan forenes med NLPs vitenskapelige underbygde program. Slik at vi kan danne en ALLPARTIREGJERING som forener de beste ideer og talenter fra alle politiske partier og samfunnsområder - en regjering som kan tilfredsstille alle i landet.
Fremtidens muligheter
Naturlovpartiet vil ta i bruk epokegjørende, effektive og veldokumenterte metoder. Omfattende forskning viser at Transcendental Meditasjon (TM) og Yogisk Flyging reduserer stress i den individuelle og kollektive bevissthet. Dette forebygger krimminalitet, vold og sykdom og øker kreativitet, velstand og livsglede, - grunnlaget for en vellykket politikk. Gjennom en slik effektiv forebygging vil helsekøene forsvinne og fengslene tømmes. Behovet for hjelp til sosialordninger og arbeidsledige vil bli sterkt redusert. Utviklingen vil gå mot et ideelt samfunn i pakt med alles håp og fremtidsdrømmer.
Ny bevissthet
Ny politikk
Konfliktfri politikk
Problemfri regjering
Samfunn i pakt med naturlovene
Hvorfor Naturlovpartiet?
Narurlovpartiet ble etablert for å innføre naturens intelligens i politikken. Fra et samfunnssystem basert på harde økonomiske vurderinger, steile maktstrukturer, isolerte grenser og motstridende ideologier går utviklingen mot et enhetlig sysetem. Dette systemet bygger på selvtilstrekkelighet, kreativitet og selvutvikling hos individer såvel som nasjoner. Et system basert på naturens helhetlige intelligens, vil løse de store menneskelige og samfunnsmessige problemer politikken nå står overfor.
Naturens intelligens
Naturens intelligens er den altomfattende lovmessighet som feilfritt styrer hele universet og spontant opprettholder perfekt orden og utvikling. Den er virksom i og utenfor hver og en av oss. Automatisk regulerer den aktiviteten i kroppens celler, samtidig som den styrer planeter, solsystemer og galakser. Den opprettholder samtidig både enhet og mangfold uten problemer. Alt dette uten det minste problem. Naturlovpartiet har metodene som gjør det mulig for individet og samfunnet å fungere på den samme problemfrie måten som naturen gjør.
Den kollektive bevisstheten
Individuell bevissthet styrer individuell tenkning og atferd. På samme måte er kollektiv bevissthet - summen av alle enkeltindividers bevissthet - den primære drivkraften i samfunnet. Kollektiv og individuell bevissthet påvirker hverandre gjensidig. Det er for eksempel vanskelig for et menneske å ta kreative, balanserte og livsunderstøttende beslutninger i en urolig atmosfære dominert av stress. Opphopning av stress gjør mennesker syke og samfunnet kriminelt. Derfor er det av avgjørende betydning å redusere stressen i den kollektive bevisstheten i samfunnet.
Nye vitenskapelige virkemidler i politikken
Naturlovpartiet bygger ikke på en bestemt ideologi eller "isme". Partiet bygger på en vitenskapelige innsikt om hvordan naturens intelligens kan forbedre den kollektive bevissthet. En slik politikk er i pakt med naturens lover, understøtter alle og gir et integrert og harmonisk samfunn. Dette bekreftes av over 500 vitenskapelige undersøkelser utført på forskningsinstitusjoner verden over.
Utdannelse
Alle politiske utfordringer kan løses gjennom riktig utdannelse. Hovedmålet er å utvikle elevenes intelligens, kreativitet og læreevne gjennom program som har dokumenterte, gode resultater.
Vi ønsker utdannelse og forskning innen bevissthet på alle utdanningsnivåer - kurs som tilbyr utvikling av høyere bevissthet og økt kreativ intelligens. Mennesker som lever i pakt med naturlovene er glade, selvrealiserte, tar vare på miljøet og skaper ikke problemer for seg selv eller andre. De økonomiske rammer for all utdannelse må bedres. Livslang læring og egenutvikling bør tilbys alle.
Helse
NLP støtter økt bruk av naturmedisin i det offentlige helsetilbud. Alle kostnadseffektive metoder med dokumenterte effekter bør supplere skolemedisinen. Spesielt gjelder dette forebyggende naturmedisin og helhetlig helsesystem slik som Masharishi Ayur-Veda.
NLP vil redusere antall sykdomstilfeller med opptil 50% i løpet av en treårsperiode og få slutt på helsekøene. Gjennom forebyggende helseopplæring er det mulig å skape et tilnærmet sykdomsfritt samfunn. Dette kan oppnås ved at kommunenes helsestasjoner oppretter egne forebyggende avdelinger med tilbud til alle. Opplæring i stresshåndtering bør vektlegges siden de fleste sykdommene har stress som årsak.
Samfunnsøkonomi
NLP vil anvende vitenskapelige metoder for å utvikle kreativitet, motivasjon, initiativ og pålitelighet hos den enkelte. Dette fører spontant til at riktigere, livsunderstøttende beslutninger blir tatt. Utvikling av folkets mentale ressurser fører naturlig til økonomisk vekst, mindre arbeidsløshet og økt velstand, slik undersøkelser har vist.
En trinnvis senkning av skatter og avgifter er mulig med de besparinger NLPs programmer gir innen helse, kriminalitet etc, samt økte inntekter for landet. Resultatet vil bli en enklere offentlig administrasjon. Når innbyggerne handler i pakt med naturlovene avtar behovet for styring gjennom lovgivning.
Lov og orden
Kriminalitet har sin årsak i voksende individuell og kollektiv stress. Ved å skape harmoni i samfunnets kollektive bevissthet og gjennom effektiv, vitenskapelig dokumentert rehabilitering av lovbrytere, vil kriminaliteten i samfunnet reduseres vesentlig.
Miljø
Nauturlovpartiet utvider miljøbegrepet til også å omfatte mennesket. Forurensning av omgivelser og natur har sin årsak i menneskets tenkemåte. Gjennom NLPs program skapes en miljøbevissthet i pakt med naturens lover. Økte bevilgninger må gis til utprøving av fornybare ressurser som vindkraft, jordvarme og solenergi. Vi vil øke gjenvinning av avfall, redusere oljeforbruket gjennom fornybar energi og følge opp vedtakene fra internasjonale miljøkonferanser.
Jordbruk
Vårt mål er et frodig, økologisk og bærekraftig jordbruk. Naturlovpartiet vektlegger sammenhengen mellom giftfrie matvarer og folkets sunnhet generelt. Myndighetene bør stimulere til økt tilgjengelighet av økologisk dyrket mat. Genmanipulerte produkter og mat må stoppes ut fra risikoen for skadevirkninger på mennesker og natur.
Mennesket og universet
Det er den samme underliggende intelligens av naturlover som styrer hele universet og vår menneskelige fysiologi og atferd. Vår fysiologi er et univers i miniatyr og blir påvirket av universelle rytmer på en presis og forutsigbar måte. NLP vil innføre praktisk kunnskap om hvordan vi kan leve i harmoni med naturens og universets kosmiske rytmer. Denne innsikten bør anvendes i samfunnsutviklingen - bl.a. for å bygge i pakt med naturlovene. Riktig geografisk orientering og plassering av rom og bygninger (inngang fra syd bør unngås) er viktige bidrag til størst mulig fremgang, god helse og lykke for alle innbyggere.
Yogisk Flyging
Under Yogisk Flyging oppnås en høy grad samorden mellom sinn og kropp. Utøveren opplever en indre glede, integritet, positivitet og harmoni og dette spres videre til omgivelsene. Denne effekten kalles Maharishi-effekten etter Maharishi Mahesh Yogi, grunnleggeren av Transcendental Meditasjon (TM). Omfattende vitenskapelig forskning, publisert i ledende fagtidsskrifter, har entydig vist at koherensskapende grupper av Yogiske Flygere har en svært fordelaktig virkning på samfunnet. NLP vil legge forholdene til rette for at grupper av Yogiske Flygere hever den kollektive bevisstheten lokalt og nasjonalt. Yogisk Flyging oppstår ved at bevissthetens grunntilstand aktiviseres gjennom en eldgammel bevissthetsteknikk. Grunntilstanden for alt i naturen kalles enhetsfeltet for alle naturlover, et felt av alle muligheter, selve urkraften i universet. Dette er også menneskets bevissthetskilde og herfra fungerer naturlovene i sin helhet.
Det er dette nivået i bevisstheten som kontaktes gjennom Transcendental Meditasjon (TM). Yogisk Flyging er en videreføring av TM og levendegjør dette bevissthetsfeltet ytterligere i individ og samfunn.
Bare et nytt frø kan gi en ny avling!
Støtt Naturlovpartiet -
for bedre helse, velstand og livsglede!
