
Oslo, den 19. mars 1999
Pressemelding fra Stortingsrepresentant Petter Løvik (H) - KUF-komiteen
Slepp kreftene fri i norsk skule!
Det er mykje bra i norsk skule. Men detaljstyring og byråkrati gjer at vi ikkje får utnytta dei mange positive kreftene godt nok. På bakgrunn av dette har eg reist følgjande interpellasjon til statsråd Lilletun:
OECD-rapporten Education at a Glance viser at norske grunnskular har svært lite sjølvstyre samanlikna med skular i andre land. Av 22 OECD-land er det berre Tyrkia som gir den einskilde skulen mindre høve til å fatte eigne avgjerder. Sjølv i land utanfor OECD som til dømes Kina, Jordan og Indonesia har skulane større sjølvstyre enn i Norge. I Norge vert 9% av avgjerdene tekne ved den einskilde skulen. Tilsvarande tal for Kina er 48%.
Situasjonen vert stadfesta av mange norske lærarar, og det er grunn til å tru at den sterke detaljstyringa i skulen er med å hindre at ein får utnytta dei store og positive ressursane vi har hos rektorar, lærarar og elevar fullt ut.
Kva konkret vil statsråden gjere for å gi norske skular større sjølvråderett?
