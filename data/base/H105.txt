
19.10.95
Notater fra Oslo Høyres pressekonferanse idag.
Oslo Høyre hadde pressekonferanse kl. 12.00 idag for å presentere Oslos kommende ordfører, Per Ditlev-Simonsen.
På pressekonferansen fremkom følgende:
1. Høyre og Fremskrittspartiet har inngått en valgteknisk avtale i forbindelse med konstitueringen av Oslo Bystyre. Avtalen innebærer først og fremst at Høyres Per Ditlev-Simonsen blir ordfører de kommende fire år og at Fremskrittspartiets Svenn Kristiansen blir varaordfører.
2. Høyre og Fremskrittspartiet har ikke diskutert spørsmålet om Byråd for kommende periode.
3. Høyre står fast ved sin avtale med Venstre og Kristelig Folkeparti og vil sammen med disse fremlegge en byrådserklæring for Bystyret den 26. oktober.
4. Til grunn for avtalen med Fremskrittspartiet ligger bl. a. at Høyre måtte konstatere at Arbeiderpartiet ikke var villig til å bekrefte at de stod ved sin tidligere avtale om at flertallspartiene i Bystyret skal ha ordføreren og mindretallet varaordføreren.
