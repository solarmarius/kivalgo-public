
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Høires program. 
Vedtatt på Høires Landsmøte i Larvik 7. juni 1933. 

Høire er et nasjonalt folkeparti som har det hele samfunds, alle borgeres og alle næringers vel for øie, og som klart og bevisst bekjemper de revolusjonære partiers marxistiske livssyn. 

Vårt samfund er resultatet av nasjonens liv og virke fra slekt til slekt, og utviklingen må føres ubrutt videre. Hjemmet og kristendommen er det bærende grunnlag for folkets liv og moralske kraft; de religiøse verdier og slektsfølelsen må vernes og holdes i ære. 

Høire vil avvise ethvert klassevelde og slå ned enhver revolusjonær bevegelse. Statens autoritet må være sterk og ukrenkelig. Der må treffes skarpe forholdsregler mot ethvert forsøk på å undergrave landets lovgivning og rettspleie. Individuell eller organisasjonsmessig terror og vold må ikke tåles. Rettssikkerheten må styrkes, og arbeidets frihet vernes. 

Vår historie lærer oss at når landets forsvar forfalt, fulgte nasjonal nedgang. Forsvaret skal sikre vår frihet, fred og selvstendighet. 

Det personlige tiltak, den enkeltes arbeidsvilje og ansvarsfølelse skaper folkets byggende kraft og evne. Den private eiendomsrett må hevdes, spareviljen opmuntres og selvbergningstanken styrkes. Det offentlige må ikke gjennem lovgivning og beskatning eller gjennem sine økonomiske virksomheter undergrave det private næringsliv. Stat og kommuner må ikke legge under sig virksomheter som dekkes av det private initiativ. 

Statens og kommunenes økonomi må forvaltes under streng hensyntagen til at tunge skattebyrder svekker folkets produksjonskraft og forringer dets levevilkår. Skatte- og bevilgningssystemet må ikke inngi klasser, næringer eller distrikter den skjebnesvangre tro at andre betaler de offentlige utgifter for dem, og at man derfor trygt kan kreve mest mulig uten økonomisk risiko for sig selv. 

På dette syn bygger Høire sitt politiske arbeide. Skal landet kunne føres frelst gjennem den krise som ryster verden, kan det alene skje ved at tilliten til samfundets kraft og styre gjenreises, at arbeidsmulighetene økes, at statsforvaltningen er preget av nøktern sparsomhet og streng ansvarsfølelse, og at krisens vanskeligheter søkes løst samfundsmessig og ikke klassemessig. 

Under henvisning hertil opstiller Høire ved høstens valg følgende 

PROGRAM : 
Høire vil :
1.	
– gjenreise landets økonomi. De offentlige utgifter bringes nedover, skattetrykket lettes og statsgjelden minskes. 
	
2.
– avhjelpe arbeidsløsheten ved å sikre det private næringsliv gode og trygge kår, så det ved utvikling og nye tiltak kan beskjeftige landets arbeidskraft. Et planmessig arbeide for å utnytte landets erhvervsmuligheter, særlig med sikte på å skaffe arbeide for landets ungdom. 
	
3.
– skape tillit og orden innen arbeidslivet gjennem en effektiv lov om boikott og blokade, så arbeidsfriheten vernes og arbeidsfreden sikres mot organisasjonenes maktmisbruk, voldsanvendelse og monopolisering av arbeidet. Organisasjonenes stilling i staten må reguleres ved lov, og deres økonomiske ansvar skjerpes. 
	
4.
– styrke statens autoritet og maktmidler og på alle områder bekjempe de revolusjonære partiers arbeide for å undergrave vårt samfund. Trygge rettssikkerheten og ved revisjon av rettergangsIovgivningen sikre samfundet mot politiske rettsavgjørelser. 

Det må ved lov drages omsorg for at ingen statstjenestemann utnytter sin stilling til å undergrave det bestående samfund.
	
5.
– styrke landbruk og fiskeri. Disse næringer søkes gjort lønnsomme ved å lette omsetningen, oparbeide nye markeder og fremme eksporten. Det innenlandske forbruk stimuleres. Våre fangst- og fiskefelter vernes ved mere effektiv opsyns- og vakttjeneste. Til videre opdyrkning av landets jord ydes bidrag under full kontroll. Kornavlen støttes ytterligere. Skogens produksjonsevne økes ved bidrag til kulturarbeider. Fjellbygdenes interesser tilgodesees. Husflid og småindustri fremmes jordloven revideres til vern om eiendomsrett og eierfølelse. 
	
6.
– arbeide for gode kommunikasjoner. Statens inntektsgivende bedrifter forvaltes forretningsmessig . 
	
7.
– oprettholde kristendomsundervisningen i våre skoler uten innskrenkning. Den som offentlig vedkjenner sig en kristendomsfiendtlig livsanskuelse, skal ikke undervise i religion. Skoleundervisningen skal ta mer sikte på det praktiske liv. 
	
8.
– føre en nasjonal utenrikspolitikk og sikre et effektivt forsvar til vern om vår frihet og selvstendighet. Ingen forsvarsfiendtlig agitasjon må tåles innen hær og flåte. 
	
9.
– revidere den kommunale og fylkeskommunale lovgivning for å verne om samfundets fellesinteresser, løse de bundne utgifter, gjenreise kommunenes økonomi, beskytte skattyderne og skjerpe den offentlige ansvarsfølelse. Bedre kontroll med forvaltningen av de offentlige midler og en mer betryggende organisasjon av virksomheten i de banker staten har oprettet. 
	
10.
– beskatte den kooperative handel med forbruksvarer på like fot med den private. 

11.
– arbeide for menns og kvinners likestilling rettslig og økonomisk. 
	
12.
– motsette sig alle tvangsforanstaltninger på det sproglige område og kreve respekt for folkeviljen også når det gjelder byers og bygders navn. 

Evaluation Only. Created with Aspose.Words. Copyright 2003-2024 Aspose Pty Ltd.
