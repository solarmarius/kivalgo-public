
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Venstres program 1933.
I de femti årene som er gått siden venstre blev landsparti, har samfundet gjennemgått en sterk utvikling.  

Under venstres politiske førerskap er landet ført frem til et fritt, demokratisk og oplyst folkesamfund med like rett for alle.  

I pakt med sin fortid og i troskap mot sitt nasjonale og demokratiske grunnsyn vil venstre fortsette sitt byggende arbeid for landets gagn.  

Med dette for øie vil partiet med kraft håndheve lov, orden og rett og slå ned alle forsøk på å krenke folkestyret. Den bittre kamp mellem klassene søkes mildnet ved samfundsinngrep til fremme av godvilje og samarbeid.  

Venstre vil legge sterk vekt på å fremme våre næringers konkurranseevne i den mellemfolkelige kappestriden, så arbeidsvirksomheten og folkets levekår kan holdes oppe. Partiet ser det viktigste grunnlag for dette i en god almendannelse og fagkunnskap. Den fremadskridende rasjonalisering og hvad dermed står i forbindelse vies særlig opmerksomhet.  

Venstre vil fortsette arbeidet for gjenreising av statens og kommunenes finanser, for et sundt og trygt pengestell og for skattelettelser så snart råd er.  

For stortingsvalget 1933 setter venstre op dette programmet:  

Post 1.
Arbeid for rett og fred mellem folkene, for almen nedrustning, og for mellemfolkelig samarbeid i sociale, økonomiske og handelspolitiske spørsmål. Særlig gjelder det å få tollmurene lavere og få bort andre unaturlige hindringer for samkvemmet mellem landene.  

Post 2.  
Vern om åndsfrihet, skole, kirke og nasjonalt kulturliv. Kristendomsoplæringen i skoleverket oprettholdes.  

Den almendannende og faglige oplæring må styrkes ved bedre og fastere sammenheng i skoleverket og ved videre utbygging av dette så snart råd er. Det videnskapelige og kulturelle arbeid må få rimelige kår. Evnerik ungdom fra alle lag av folket må kunne nå frem til den utdannelse som svarer til evnene.  

Post 3.  
Fortsatt arbeid for gjenreising av det norske folkemålet.  

Post 4.  
Kommunenes forhold vies særlig opmerksomhet under arbeidet for våre finansers gjenreising.  

Vanskeligstillede kommuners gjelds- og skatteforhold søkes ordnet under hensyn til kommunenes evne og vilje til å hjelpe sig selv.  

Kommunenes styreverk ordnes på rasjonell måte, og alle grener av den kommunale forvaltning skal under effektiv kontroll. 

Det finansielle forhold mellem staten og kommunene forenkles, men dette må ikke føre til økede byrder for kommunene.  

Skattereformer, blandt annet med sikte på å hindre at viktige skatteobjekter unddras beskatning.  

Post 5.  
Statens støtte til fremme av nærings- og arbeidslivet skjer efter prinsippet: hjelp til selvhjelp.  

Arbeidsløsheten bekjempes bl. a. ved at statens økonomiske kraft settes inn på målbevisste tiltak. Det gjelder således å sette igang eller støtte nyttig arbeid, så flest mulig arbeidsvillige kan komme i virksomhet, deres arbeidsevne kan bli samfundet til gagn og nye (resten av setningen er fallt ut i orginalen).  

Småindustrien organiseres efter en landsplan for selvforsyning og utførsel.  

Post 6.  
Det er en stor nasjonal og social opgave å gjøre jordbruket mere lønnsomt, og få avviklet den økonomiske krisen i bygdene.  

I den utstrekning statens finanser tillater og hvor det fører til positive resultater, ydes hjelp til bønder og småbrukere, som uten egen skyld er kommet i vanskeligheter. Det bør legges vekt på at hjelpen ydes slik, at vedkommende kan greie å drive sine bruk.  

Fortsatt støtte av landbrukets samvirke. Fortsatt arbeid for organisasjon av omsetning og utførsel.  

Høve til nødvendig faglig oplæring for alle grener av jordbruket.  

Fortsatt støtte til nydyrking og bureising.  

Skogen vernes og arbeidet for å skogklæ landet fremmes. Planfast arbeid for en bedre skogkultur og for å øke skogens avkasting.  

Arbeid for å nytte ut fjellviddene bedre.  

Post 7.  
Fiskerinæringen styrkes ved fortsatt arbeid for mer lønnsom drift, nye markeder og tilvirkingsmetoder, samvirke, bedre vilkår for omsetning og utførsel. Den innenlandske avsetning av fiskevarer vies særlig opmerksomhet.  

Vern om våre fiske- og fangstinteresser. Sterkere opsyn ved fiskefeltene.  

Styrkelse av fiskeribanken.  

Forsøks- og forskingsarbeidet fremmes.  

Faglig oplæring for fiskere.  

Syketrygd for fiskere og fangstmenn.  

Utredning av spørsmålet om utvidelse av syketrygden for sjøfolk i utenriksfart og deres familier.  

Post 8.  
Arbeid for større forståelse av interessefellesskapet mellem arbeidsgiver og arbeider i industri, jordbruk, skogbruk og andre grener av næringslivet, og for samfundsmessig løsning av omfattende arbeidstvister, herunder også tvungen voldgift.  

Botemidler mot organisasjoners maktmisbruk og mot krenkelser av arbeids- og næringsfriheten. 

Opmerksomheten må fortsatt være rettet på at der i strafferettspleien sikres trygge rettsavgjørelser.  

Konsesjons- og trustlovgivningen bygges ut, så den blir fullt tidsmessig og effektiv til varetagelse av landets interesser.  

Post 9.  
Samme rett for kvinner og menn i samfundet.  

Folketrygd og arbeidsløshetstrygd tas op til løsning efter venstres linje, så snart råd er.  

Utredning av spørsmålet om barnetrygd og om støtte til uforsørgede enker med barn.  

Folkehelsen bedres ved vern mot sykdom.  

Post 10.  
Edruelighetsarbeidet fremmes gjennem undervisning, lovgivning, statsstøtte, streng kontroll. Det kommunale selvstyre skal hevdes.  

Kraftige forholdsregler for å vinne bukt med hjemmebrenning, smugling og ulovlig salg av rusdrikk.  

Post 11.  
Utvikling av samferdselsmidlene, organisert samarbeid mellem dem og fremme av de store sambindende veier og veier til avstengte bygder.  

Post 12.  
Arbeid for en valgordning som med bibehold av distriktsrepresentasjonen sikrer at den enkelte velgers stemme kommer hans parti tilgode. 

Evaluation Only. Created with Aspose.Words. Copyright 2003-2024 Aspose Pty Ltd.
