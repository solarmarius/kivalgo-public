
Stortinget, 5. juni 1997
Pressemelding fra Jan Tore Sanner, Stortingsrepresentant Høyre
Høyre vant frem - opplæringsboken stoppet
- Stortinget vedtok i dag å stoppe innføringen av den såkalte opplæringsboken på de almenfaglige studieretningene. Statsråd Sandal og Arbeiderpartiet har ønsket å påtvinge alle de videregående skolene opplæringsboken fra høsten av. Stortingets vedtak åpner for forsøk med opplæringsbok, men at ingen skal tvinges til å ta den i bruk.
- Høyre har hele tiden støttet lærerne i deres kamp mot opplæringsboken fordi den bidrar til å byråkratisere skolene og fordi bruken av opplæringsbok vil stjele verdifull undervisningstid.
I den utdanningspolitiske debatten advarte Jan Tore Sanner og Høyre mot byråkratiseringen av skolen. - Byråkrati og skjemavelde er i ferd med å bli et like stort problem i skolen som for næringslivet. Opplæringsboken er Arbeiderpartiets måte å kontrollere at lærerne gjør jobben på den måten Arbeiderpartiet har tenkt, sier Jan Tore Sanner, stortingsrepresentant fra Høyre, som er meget fornøyd med Stortingets vedtak.
