
Pressemelding, Høyres Stortingsgruppe, 24. august
Kristin Krohn Devold
Høyre støtter riksadvokatens forslag mot gjengangere
- Frp-forslag vil gi helt urimelige utslag
Høyre støtter Riksadvokatens forslag i forhold til gjentatt vinningskriminalitet;
* Rask pågripelse ved ny kriminalitet, og rettsforhandling med dom innen eventuell
varetektsfengsling er utløpt.
* Strengere straff
* Endring i prøveløslatelse praksis slik at gjengangere ikke løslates på prøve.
Høyre går i mot Frps forslag om automatisk straffeutmåling, fordi det raskt kan føre til urimelige resultater. I California USA, som har tjent som modell for Frps forslag, har man for eksempel fått et tilfelle av en dom på 25 års fengsel for et tyveri av en pizza.
Forslaget fra Frp bryter totalt med sentrale prinsipper i straffeprosessen. Domstolen skal avsi en konkret straff i den enkelte sak, og det må fremdeles være samsvar mellom straff og handling. uttaler Justiskomiteens leder Kristin Krohn Devold
Vi kan ikke begi oss inn på et system som vil øke antall innsatte i norske fengsler dramatisk og som er helt uten nyanser, sier Kristin Krohn Devold
Forslagene som riksadvokaten fremmer har vært prøvd ut i enkelte norske byer, og har gitt veldig gode resultater. I New York har en også påvist at en rask reaksjon er langt bedre enn urimelig bruk av livstidsstraffer sier Kristin Krohn Devold
