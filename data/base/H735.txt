
Pressemelding, Høyres Stortingsgruppe, 28. januar 1998
Stortingsrepresentant Jan Johnsen:
Reduser bruken av varetekt!
I 1996 satt 22,4 prosent av fangene i norske fengsler uten dom. Ingen andre av de nordiske landene har en så stor bruk av varetektsfengsling som Norge. 341 varetekter som ble avsluttet i Norge i fjor varte lengre enn et halvt år. 158 av disse varte lengre enn ett år.
På denne bakgrunn stiller Jan Johnsen følgende spørsmål til justisminister Aud-Inger Aure:
Nesten hver fjerde fange i norske fengsler sitter uten rettskraftig dom. Bruken av varetekt øker, og ingen andre nordiske land bruker så mye og lang varetektsfengsling som Norge.
Vil Justisministeren vurdere tiltak som kan begrense bruken av varetekt?
Stortingsrepresentant Jan Johnsen mener at Regjeringen må finne løsninger på dette problemet slik at bruken av varetekt kommer ned på det samme nivået som de andre nordiske landene.
