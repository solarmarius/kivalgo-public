
Stortinget, 26. oktober 1995
fra Jan Petersen, Høyres leder
BARE HØYRE HAR EN PLAN FOR norsk eierskap
- I dagens næringspolitske debatt var det mange som snakket om viktigheten av norsk eierskap. Problemet er at de samme partiene viser så godt som ingen vilje til å oppmuntre til private kapitalinvesteringer i norsk næringsliv. Det hjelper ikke å snakke varmt for viktigheten av norsk eierskap, og i samme øyeblikk vende ryggen til alle forslag som vil oppmuntre til dette.
- Grunnlaget for norsk eierskap i norske bedrifter er at finnes tilstrekkelig med risikovillig privat norsk kapital som kan investeres i privat norsk virksomhet. Høyre har en klar strategi for en styrking av kapitaltilgangen til norske bedrifter:
Formuesskatten er en viktig hindring for norsk eierskap. Høyre vil øke det skattefrie beløpet til henholdsvis 235.000 og 260.000 i skatteklasse 1 og 2. En slik omlegging vil føre til at over 200.000 skattebetalere ikke betaler formuesskatt til staten.
Rammene for aksjesparing med skattefradrag økes kraftig, til 13.000 i skatteklasse 1 og 26.000 i skatteklasse 2.
Fradragssatsen for premier til egen pensjonssparing økes fra 10 til 15 prosent.
Regelverket for livselskapene gjennomgås, slik at disse får sterkere incitamenter i det norske aksjemarkedet.
