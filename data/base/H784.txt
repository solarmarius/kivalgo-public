
Stortinget, 3. juni 1999
Stortingsrepresentant Inge Lønning (H)
Høyre med håndslag til kunsthøyskolen i Oslo
Høyre vil bidra til å avhjelpe den vanskelige situasjonen ved Kunsthøyskolen i Oslo gjennom en bevilgningsøkning på 4 mill. kr.
Kunsthøyskolen i Oslo er i en særdeles vanskelig økonomisk situasjon, med store konsekvenser både for omfanget og kvaliteten i undervisningen. Etter Høyres mening kan ikke denne situasjonen fortsette. Siden Regjeringens forslag i Revidert nasjonalbudsjett ikke bidrar til noen bedring i vesentlig grad, foreslår Høyre derfor en ytterligere økning av bevilgningen til Kunsthøyskolen på 4 mill. kr. Vi er klar over at økningen ikke løser Kunsthøyskolens problemer, men økningen vil allikevel bety en reell og viktig forbedring av arbeidsvilkårene.
