
8. mai 2001
Høyres Stortingsgruppe
Per-Kristian Foss:
0
STATSBUDSJETTET MÅ TA HENSYN TIL DE HØYE RENTEUTGIFTENE
Når Norges Bank nå øker rentene nok en gang, er det grunn til å være bekymret for situasjonen for de mange med høye bolig- og studielån. Det er viktig at det i statsbudsjettet for neste år, som legges frem om et par uker, blir en finanspolitikk som legger til rette for lavere renter. Samtidig må vi gi skatte- og avgiftslettelser, ikke minst for å kompensere for de høye renteutgiftene mange har fått. Det vil gjøre vondt verre for folk flest hvis Arbeiderpartiet foreslår skatte- og avgiftsøkninger, som vil komme på toppen av kraftig økte renteutgifter. sier Høyres finanspolitiske talsmann Per-Kristian Foss i en kommentar til at Norges Bank i dag har satt opp rentene med et kvart prosentpoeng.
Foss understreker videre at det på lengre sikt er viktig å gjennomføre reformer som vil bedre tilgangen på arbeidskraft og å øke produktiviteten i norsk økonomi. Vi må gjøre det som er mulig å gjøre i statsbudsjettet for å få renten ned. Samtidig må vi jobbe langsiktig for å legge grunnlaget for et varig lavere rentenivå. Vi må bedre tilgangen på arbeidskraft til de sektorer der mangelen er stor, se kritisk på hva som skal være offentlige oppgaver og legge grunnlag for økt produktivitet i norsk økonomi. avslutter Foss.
