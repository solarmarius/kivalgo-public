
Stortinget, 2. september 1999
Pressemelding frå stortingsrepresentant Petter Løvik (H)
Høgre utfordrar Lilletun om lese- og skrivevanskar
Minst 60.000 elevar i norsk skule har små eller store lese- og skrivevanskar. Undersøkingar KUF-departementet har fått gjennomført, viser at 15-20 pst av elevane (dvs minst 6.000  8.000 elevar årleg) går ut av grunnskulen uten tilstrekkelege leseferdigheiter. I dagens og framtidas kunnskapssamfunn vil dette vere ei katastrofe for mange av dei.
Høgre har tidlegare reist forslag om ein handlingsplan for elevar med lese- og skrivevanskar. Stortinget sa nei til dette, men lovde å kome tilbake til saka i samband med andre saker.  No kan vi ikkje vente lengre. Denne saka hastar, seier Petter Løvik, som i brev til statsråden utfordrar Lilletun til å ta eit snarleg initiativ.
Av tiltak som bør gjennomførast nemner Løvik både testing for å oppdage problema, meir bruk av lydbøker og betre opplæring for lærarane.
