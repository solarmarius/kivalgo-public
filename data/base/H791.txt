
Oslo, den 4. mars 1999
Pressemelding frå stortingsrepresentant Petter Løvik - KUF-komiteen (H)
Morsmålsopplæring i grunnskulen - eit skritt i rett retning
KUF-komiteen avga i dag innstilling om Morsmål i grunnskulen. Det er mykje positivt i det nye opplegget for morsmålsundervisninga. Den nye ordninga vil kunne gi forenklinger og ein meir målretta og effektiv bruk av midlane. Høgre er spesielt fornøgd med at det nå blir slått fast at hensikta med morsmålsopplæringa er å gjere det lettere for eleven å tilegne seg tilstrekkeleg kunnskap i norsk. Tilbod om morsmålsopplæring skal derfor bare gjevast til elevar med begrensa norskferdigheiter. Høgre er også fornøgd med at morsmålsopplæringa skal organiserast slik at den ikkje går på bekostning av anna opplæring.
Høgre vil ikkje at kommunane skal ha plikt til å gi morsmålopplæring, men at den enkelte skule og lærar sjølv må vurdere om dette er nødvendig. Høgre legg vekt på at det er den enkelte elevs forutsetningar som må vere utgangspunktet for opplæringa i grunnskulen. I denne sammenheng bør morsmålsopplæring/tospråkleg opplæring eller ekstra norskopplæring vurderast på linje med andre støtte- og hjelpetiltak som blir brukte i grunnskulen for å oppfylle kravet om å gi den enkelte elev opplæring i samsvar med evner og forutsetningar. Etter Høgres meining er det derfor ikkje ønskeleg eller nødvendig å vedta eigne forskrifter og læreplanar, som pålegg kommunane spesielle forpliktelsar når det gjeld morsmålsopplæring. På same måte bør morsmålsopplæring ha ei finansiering på linje med anna undervisning i grunnskolen. Høyre foreslår derfor å fjerne dei spesielle statlege tilskota til morsmålsopplæring.
