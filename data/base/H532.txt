
Stortinget, 28. mai 1997
Pressemelding fra St.repr. Eva R. Finstad (H)
Avgift for søppel
Høyre går imot søppelavgiften på kr. 150,- som er foreslått. Denne har som eneste resultat at det går mer penger inn i statskassen. Avgifter som skal fremme miljøet skal ha som hensikt at miljøet bedres, ikke rent provenyresultat.
Skal søppelavgiften ha noen hensikt må den føre til at:
Avgiftssystemet i kommuner legges om slik at innbyggerne får differensierte søppelgebyrer. De som leverer til gjenvinning skal premieres.
Videre må det finnes innsamlingsordninger for sortert avfall.
Dessuten må kommunene sørge for gjenvinningsordninger som sikrer avtak av det folk sorterer.
