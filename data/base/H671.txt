
17. april 1998
Høyres Stortingsgruppe
Sonja Sjøli:
------------------------------------------------------------------------------------------------------------------
Sentraliseringen av fødselsomsorgen må stanses
- Sentraliseringen av fødselsomsorgen har gått for langt. Det uttaler Sonja Sjøli, stortingsrepresentant for Høyre, som tar saken opp i en interpellasjon til Helseministeren mandag 20. april.
De siste tiårene har det vært en sterk sentralisering av fødselsomsorgen i Norge. Fødestuer og fødeavdelinger i distriktene er blitt langt ned. Det foreligger nå både internasjonal og nasjonal forskning som konkluderer med at det ikke er noen grunn til å fortsette sentraliseringen. - Dagens praksis strider altså mot nyere forskning, uttaler Sjøli.
- Vi trenger nå en gjennomgang av hvordan fødselsomsorgen i Norge skal organiseres. Jeg foreslår derfor sammen Sylvia Brustad fra Arbeiderpartiet at det gjennomføres en konsensuskonferanse hvor forskere, leger, jordmødre, psykologer og - ikke minst - vanlige kvinner og menn kan diskutere seg fram til en enighet om hvordan tilbudet til gravide og fødende skal være i framtida.
