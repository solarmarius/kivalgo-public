
2. november 2000
Høyres Stortingsgruppe
Kristin Krohn Devold
Opphev småbåtregisteret
Høyre foreslår i dag under Stortingets behandling av lov om Fritids- og småbåter å oppheve småbåtregisteret. Forslaget ser ut til å bare få støtte fra Fremskrittspartiet. "Dette registeret er et typisk eksempel på oppbygging av meningsløst byråkrati," sier Krohn Devold, dessuten frykter jeg at det er første skritt for å innføre en egen båtskatt i Norge."
Registeret skal inneholder en lang rekke med detaljopplysninger om småbåter, og dersom du gjør endringer på båten skal dette på ny registreres. For å gjennomføre og håndheve reglene er det bygd opp et omfattende byråkrati. "Disse midlene kunne med fordel være brukt på helt andre prioriterte oppgaver," understreker Devold.
I tillegg har det vist seg at registeret ikke kan få rettsvirkninger i forhold til eierforholdene. Hvilket betyr at brukerne av registeret ikke kan stole på at opplysningene som finnes i registeret er riktig. Dette ytterligere understreker at dette registeret bare egner seg for å kreve inn nye skatter og avgifter, kommenterer Devold.
