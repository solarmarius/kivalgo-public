
Høyres Stortingsgruppe, 20. mars 1998
Jan Johnsen (H) og Ivar Kristiansen (H)
Ned med bensinprisene
Stortingsrepresentantene Ivar Kristiansen og Jan Johnsen fra Høyres Stortingsgruppe mener det er forunderlig at pumpeprisene på bensin og autodiesel nå ikke synker. Råoljeprisen er i løpet av de siste uker falt dramatisk. Vi opplever nå en oljepris på ca. kr 100 pr. fat, - et prisnivå som vi må flere år tilbake for å finne maken til..
Kristiansen og Johnsen oppfordrer på denne bakgrunn Planleggings- og administrasjonsministeren om å påse at de konkuransereglene som gjelder også følges opp innen detaljomsetning av bensin og autodiesel.
Lavere oljepris må nå avspeile seg også i bensinprisene til forbrukerne, mener Kristiansen og Johnsen.
