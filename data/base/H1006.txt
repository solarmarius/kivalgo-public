
Oslo, den 8. mai 2000
Ellen Gjerpe Hansen:
Stortinget gir ikke Telenor mer penger!
Samferdselskomiteen avsluttet torsdag kveld arbeidet med privatiseringen av Telenor.
I forslaget fra Arbeiderpartiregjeringen ble Stortinget bedt om å legge føringer på hvor mye ny kapital Telenor skulle tilføres. Høyre går imot at Stortinget skal ta stilling til dette spørsmålet. Det er Telenors styre og Regjeringen, som forvalter statens eierandeler i selskapet, som utfra forretningsmessige vurderinger av selskapets investeringsplaner må bestemme hvor mye ny kapital Telenor har bruk for. Stortinget har ikke forutsetninger for å vurdere Telenors kapitalbehov.
Jeg er glad for at Arbeiderpartiet nå har snudd og sikrer flertall for Høyres standpunkt, slik at det er styret og Regjeringen som utfra forretningsmessige vurderinger bestemmer hvor mye kapital Telenor skal tilføres, sier Ellen Gjerpe Hansen.
