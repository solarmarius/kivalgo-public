
Stortinget, 11.november 1996
Pressemelding, fra Siri Frost Sterri, Høyres fraksjonsleder i kirke-, utdannings- og forskningskomiteen
Høyre prioriterer skole og utdannelse
I kirke-, utdannings- og forskningskomiteens budsjettinnstilling som er avgitt idag, går Høyre inn for fortsatt satsing på en aktiv og målrettet kunnskapspolitikk. Dette følger opp Høyres linje fra samtlige budsjettinnstillinger i denne stortingsperioden, med en sterkere prioritering av utdannelse enn Regjeringens forslag hvert eneste år.
Høyre har sammen med andre partier fått gjennomslag for viktige endringer i Regjeringens opplegg:
- Studiefinansieringen er styrket, bl.a. ved at stiupendieandelen økes til 30 pst. fra høsten 1997.
- Det opprettes flere studieplasser, bl.a. til. helsefag og hovedfagsplasser.
- Etterutdannelsen for lærere i grunnskolen og videregående skole blir styrket.
- Bevilgningene til private skoler og private høyskoler styrkes.
Andre viktige endringsforslag fra Høyre:
- For å øke undervisningstimetallet i grunnskolen, foreslås uketimetallet øket med 1 time på alle årstrinn fra 1. -7. klasse.
- Styrket norskopplæring for fremmedspråklige elever i grunnskolen med 50 millioner kr, samtidig som norskopplæringen for voksne innvandrere og flyktninger styrkes med 80 millioner kr. Det avsettes 30 millioner kr til morsmålsopplæring i regi av frivillige organisasjoner.
- Opphevelse av den statlige godkjennelsesordning for lærebøker.
- En rekke verbalforslag (dvs. forslag uten budsjettkonsekvenser) med sikte på å styrke kvaliteten i grunnskolen og videregående skole.
