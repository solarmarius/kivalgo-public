
Stortinget, 30. august 1996
Pressemelding fra Bedriftskanalens leder, st.rep. Kristin Krohn Devold (H)
Henriksen-utvalgets innstilling:
«utvalget som ikke fikk lov..»
«Det er trist når et utvalg med så mange kompetente mennesker, ikke får lov å mene noe om det næringslivet selv beskriver er hovedproblemene med næringspolitikken. Småbedriftsutvalgets modige anbefalinger om å tillate privat arbeidsformidling og oppheve forbudet mot midlertidige ansettelser er havnet i papirkurven.»
Utvalget fikk f.eks. ikke lov å si noe om skatt, avgifter, lover og regler, mens næringslivet selv - på Småtinget i vår - definerte hovedproblemene til bl.a. å være;
- delingmodellens diskriminering av aktive eiere
- formueskattens diskriminering av norske eiere i forhold til utenlandske eiere
- momsens forskjellsbehandling av private tjenester og offentlige tjenester
- arbeidsmiljølovens forbud mot midlertidige ansetter og frivillig overtid
- forbudet mot privat arbeidsformidling.
Dette fikk de lov til:
- Positivt at det foreslås et såkornkapital-fond, forøvrig helt i tråd med det Høyre anbefalte i Revidert Nasjonalbudsjett i juni (200 mill. fra det off/200 mill. fra private), og som munnet ut i et vedtak om at Regjeringen skal legge frem for vurdering og konkrete forslag i statsbudsjettet for 1997.
- Positivt at ordningen med industriattacheer foreslås opprettholdt, helt i tråd med Høyres syn - og i motsetning til signaler fra regjeringen
- Positivt at kompetanse, samordning av virkemiddelapparatet, og næringsretting av forskningen vektlegges i utredningen.
