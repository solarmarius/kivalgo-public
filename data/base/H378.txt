
8. desember 1997
Jan Petersen
Norsk støtte til Charter 97 i Hviterussland
Jan Petersen gratulerer i et brev professor Stanislav Bahdankevich med stiftelsen av Charter 97 i Hviterussland. Charter 97 er etablert av politikere, journalister, vitenskapsmenn og ledere av frivillige organisasjoner for å kjempe for demokrati og menneskerettigheter i Hviterussland. Aksjonen fikk tilslutning fra mer enn 5.000 personer den første uken.
I brevet til professor Bahdankevich, som er leder av United Civil Party, skriver Jan Petersen at Høyre følger utviklingen i Hviterussland nøye, og at dannelsen av Charter 97 er et oppmuntrende tegn.
