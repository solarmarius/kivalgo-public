
Stortinget, 4. oktober 1996
Pressemelding fra Kristin Krohn Devold, Leder i Bedriftskanalen
Småbedriftene må svi for regjeringens manglende vilje til å forbedre sykelønnsordningen
Regjeringen ønsker nå å velte store utgifter i sykelønnsordningen over på næringslivet. Overveltingen beløper seg til 825 millioner kroner for en ekstra arbeidsgiveruke. I tillegg får bedriftene også svi for den økningene i sykefraværet som har foregått de siste årene. Dette skjer bare en måned etter at den samme regjering med pomp og prakt annonsert sin holdningskampanje for bedre utviklingsmuligheter for småbedrifter og nyetablerte. Nå viser de nok en gang at fine ord og tilsynelatende gode hensikter er verdiløse når det kommer til de harde, økonomiske realiteter for bedriftene som rammes.
«Det er umulig for småbedriftene å drive lønnsomt bare ved hjelp av fine ord og vendinger fra en statsråd eller to. Nå viser det seg igjen at Regjeringen fører en småbedriftsfiendtlig politikk. Vi kan ikke akseptere en slik overvelting av kostnadene på bedriftene. Her må vi lete etter nye løsninger, ikke akseptere at utgiftene er ute av kontroll, og tro at problemet løses gjennom å la bedriftene betale. Vi må se på ordninger som realistisk sett kan bidra til å få fraværet ned, og dermed gjøre noe med problemet, ikke bare med symptomene, slik Regjeringen legger opp til. Vi er åpen for flere løsninger, enten det går på redusert utbetaling de første dagene, eller innføring av en karensdag.» sier Kristin Krohn Devold i en kommentar til forslaget.
Kontakt St.repr. Kristin Krohn Devold på telefon 22 73 33 77 for nærmere kommentar
