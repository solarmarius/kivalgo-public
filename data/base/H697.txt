
Oslo, den 22. februar 1998
Erna Solberg, Høyres kvinnepolitiske leder
Høyres kvinnenettverk ønsker endringer i seksuallovgivningen
Høyres kvinnenettverk har vedtatt en uttalelse til Høyres Stortingsgruppe med anbefalinger til partiet i behandlingen av seksuallovbruddsmeldingen.
De viktigste anbefalingene er at Høyre bør:
* vurdere om aldersgrensen for deltagelse i pornografiske filmer og blader bør følge myndighetsgrensen og ikke 16 år som idag.
* gå imot en liberalisering av pornografilovgivningen
* for å lette belastningen på ofrene ved en rettssak, sikre en gjennomgang av rettsprosessene og evaluering av to-instanssystemet i slike saker.
* støtte en modernisering av lovverket
* gå inn for å beholde dagens seksuelle lavalder på 16 år
* gå mot forslaget om uaktsom voldtekt, men innarbeide frivillighet og samtykke, slik at voldtektsbegrepet utvides i forhold til i dag.
* gå imot forslaget om kriminalisering av prostitusjon
Uttalelsen til Høyres Stortingsgruppe er vedtatt av Høyres kvinnerepresentanter på møte i Oslo 22. februar 1998.
