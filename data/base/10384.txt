 
Prinsipprogram | Liberalistene  
 
 
  
     
 
   
 
    
 
    
 
 
  
Liberalistene.org  
   
  
Introduksjon  
 
Liberalistene er et liberalistisk parti. Det innebærer at vi står for fred, fornuft 
og et samfunn bygget på frihet, frivillighet og fremtidsoptimisme. Vi føyer oss 
inn i en lang tradisjon, med røtter tilbake til o pplysningstiden og filosofen 
Aristoteles i antikkens Hellas.  
 
Liberalisme innebærer et fritt og velstående samfunn, respekt for individet, 
vern om eiendomsretten, toleranse for alle fredelige mennesker og 
rettssikkerhet. Liberalistenes mål er å gradvis oppnå et slikt samfunn.  
 
 
 
Individet  
 
For liberalister er individet  ukrenkelig og suverent. Hvert menneske er et mål i 
seg selv, er sin egen herre og har rett til å leve i fred –  så lenge han eller hun 
respekterer andre menneskers tilsvarende rett.  
 
Retten til å leve i fred er ikke overnaturlig eller menneskeskapt. Rettigheten er 
utledet fra det faktum at mennesket må tenke og handle selvstendig for å 
fremme sitt eget liv og søke lykken.  
 
Å tenke og handle på egen hånd er vår fundamentale måte å overleve på. Alt 
som forhindrer dette, også eventuelle hindringer fra staten, må derfor unngås. 
Ditt liv tilhører deg – ikke fellesskapet, staten eller høyere makter.  
  
1 
 
 
Eiendomsrett  
 
Siden du eier ditt eget liv, har du eiendomsrett. Dette er retten til å disponere 
midler og ressurser du har tjent, skapt eller fått slik du selv måtte ønske –  igjen 
så lenge du respekterer andres rett til å leve i fred.  
 
Vi har eiendomsrett fordi det er livsnødvendig for oss. Ingenting kommer 
ferdig produsert for mennesker fra naturen –  alt må sankes, lages eller 
foredles. V i er avhengige av å tenke fritt og arbeide langsiktig for å overleve.  
 
Alle former for tyveri, svindel, hærverk, trusler, vold og lignende bryter med 
din rett til å tenke og handle selvstendig og disponere dine midler som du vil. 
Eiendomsretten beskytter d itt liv og virke, og bidrar til en juridisk løsning på 
konflikter som måtte oppstå mellom mennesker.  
 
Toleranse  
Toleranse er en avgjørende egenskap hos liberalismen. I et liberalistisk samfunn vil alle mennesker bli tolerert, enten de er sosialister eller  
konservative, kommunister eller nasjonalister, religiøse eller ateister –  så lenge 
de er fredelige mot andre. Det er derimot nulltoleranse overfor kriminelle og 
andre som truer innbyggernes rett til å leve i fred.  
 
Liberalismen godtar at mennesker er forskjellige. Vi har ulike mål, ambisjoner, 
ønsker, kulturer og standarder for hva et godt liv innebærer.  
 
Et samfunn som legger best til rette for mangfold er det som beskytter den 
minste minoriteten av dem alle: i ndividet. Individet, eiendomsretten og 
tolera nsen blir best ivaretatt i et rettferdig system med likhet for loven  – en 
liberalistisk rettsstat.  
 
2 
 
 
Rettsstaten  
 
En rettsstat er en organisasjon med en geografisk avgrenset myndighet. 
Denne organisasjonen har som oppgave å beskytte alle innbyggere mot vold, 
tvang og ufrihet, samt sørge for at frivillig inngåtte kontrakter overholdes. 
Kjernen i den liberalistiske g runnloven går ut på å beskytte din rett til ditt eget 
liv, og er urokkelig.  
 
Rettsstatens verktøy for å gjennomføre denne oppgaven er:  
 
• Et rettsapparat (for å løse sivile tvister og dømme kriminelle) 
• Et politi (for å besky tte innbyggerne mot kriminelle)  
• Et mi litær (for å beskytte innbyggerne mot militære trusler utenfra ) 
 
En liberalistisk rettsstat har det velkjente mottoet «frihet, likhet, brorskap»:  
 
• Frihet for individet  
• Likhet for loven  
• Brorskap mot tyranni  
 
Rettsstaten består av en rekke sikkerhetsmekanismer. Disse sørger for 
maktbalanse, maktavgrensning, personlig ansvar og transparens, og beskytter 
mot maktmisbruk, korrupsjon og at staten går ut over sitt mandat.  
 
Rettsstatens overordnede balansegang er som følger:  
 
• En dømmende makt (som  beskytter Grunnloven)  
• En lovgivende m akt (som overvåker regjeringen)  
• En utøvende makt (som administrerer rettsa pparat, politi og militær ) 
3 
 
 
 
 
Overfor andre stater vil den liberalistiske rettsstaten vektlegge frihandel og 
ønske alle fredelige innvandrere velkommen. Staten skal imidlertid alltid ha  et 
årvåkent blikk etter potensielle trusler mot individuell frihet –  både fra andre 
stater, grupper og enkeltpersoner.  
 
  
 
Konklusjon  
 
Liberalistene vil ha et samfunn der hvert individ får muligheten til å leve i fred. 
Slik kan du utfolde deg og realiser e deg selv som du ønsker –  så lenge du tar 
hensyn til andres rett til å gjøre det samme.  
 
Vi mener at dette løses best gjennom en rettsstat, som kun skal beskytte hvert 
menneskes rett til å leve i fred. Et samfunn der mennesker kan samarbeide 
under fredeli ge og frivillige forhold, vil øke velstanden og mulighetene for alle.  
4 
 
 
 
 
 
 
 
 
 
 
 
 
 
 
 
 
 
 
 
  
 Bilder:  
Frihetsgudinne : shokunin/Openclipart.org  
Due: SeriousTux/Openclipart.org  
Strekmann: nicubunu/Openclipart.org 
Hus: dominiquechappard/Openclipart.org 
Håndtrykk: SOlvera /Openclipart.org  
Vektskål: laobc /Openclipart.org  
Lyspære: lmproulx /Openclipart.org 
 
 
 
Liberalistene  
 
 
 
 
 
 
 
Liberalistene.org  
