
Oslo, den 23. juli 1998
Stortingsrepresentant Ansgar Gabrielsen:
Venstres farvel?
Næringsminister Lars Sponheim varsler at Venstre vil gå ut av Bondevik-regjeringen hvis det fra regjeringshold kommer forslag om nye forverringer for næringslivet i tillegg til de Bondevik-regjeringen alt har foreslått og gjennomført. Sponheim fremholder utvidelsen av arbeidsgiverens ansvar for sykelønnsutbetalingen som særlig ille.
Skal man dømme etter utspillene fra Sponheims kollegaer i regjeringen må Venstre belage seg på å forlate regjeringskontorene. På gårsdagens pressekonferanse varslet statsminister Bondevik at aksjerabatten for småbedrifter står i fare, det samme gjaldt rederibeskatningen. Sosialminister Kleppa har foreslått å øke formuesskatten. I tillegg kommer forslaget om økt kapitalskatt som Bondevik gjentok på sin pressekonferanse i går.
Om ikke dette skulle være nok av dårlige nyheter for næringslivet, har den politiske ledelsen i Samferdselsdepartementet opplyste at regjeringen ikke vil oppfylle lovnadene de kom med ved Stortingets behandling av Veiplanen. Et godt veinett er avgjørende for næringslivets konkurranseevne, spesielt i distriktene. «Dette tyder på at Sponheim kan begynne å rydde sitt statsrådskontor», sier Ansgar Gabrielsen.
