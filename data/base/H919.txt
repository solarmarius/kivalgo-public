
Oslo, den 23. september 1999
Ansgar Gabrielsen
Senterpartiets Morten Lund sjokkerer
Lederen av Stortingets næringskomité Morten Lund, Sp, sender via oppslag i dagen utgave av Nationen sjokkbølger inn i småbedriftene ved å akseptere Arbeiderpartiets forslag om 700 millioner i skatteøkning for småbedriftene, før Regjeringens budsjettforslag i det hele tatt er lagt frem. I fjor truet Venstreleder Sponheim med å gå ut av regjeringen hvis den gikk inn for å gi småbedriftseierne øket skatt på sitt eierskap. I denne forbindelse uttaler Høyres næringspolitiske talsmann Ansgar Gabrielsen:
" At regjeringens fremste næringspolitiker på Stortinget er villig til å la landets småbedrifseiere blø for at Senterpartiet kan sitte på fanget til Arbeiderpartiet i budsjettforhandlingene er helt uforståelig. I "Eierskapsmeldingen" som Stortinget behandlet i vår sa Regjeringen at den ville videreføre en gunstig verdifastsettelse av ikke-børsnoterte bedrifter. Disse formuleringene sluttet Regjeringspartiene, Høyre og Frp opp om. Nå er altså herr Lund villig til å godta dette småbedriftsfientlige forslaget fra Arbeiderpartiet. Jeg er kort og godt sjokkert."
