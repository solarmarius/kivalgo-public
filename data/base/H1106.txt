
Oslo, den 25. mai 2000
Jan Petersen(H)
Norske styrker til Libanon urealistisk
Thorbjørn Jaglands krav om en norsk Libanon-styrke er ikke realistisk. Forsvaret står overfor tunge løft nå som en egen innsatsstyrke for internasjonale operasjoner skal opprettes. Både rekrutteringen og Forsvarets økonomiske situasjon tilsier at Norge må vente med å engasjere seg i nye FN-operasjoner.
Norge har tidligere måttet velge mellom UNIFIL-styrken i Midtøsten og vårt engasjement på Balkan. Nærværet på Balkan er ikke blitt mindre viktig og bør derfor ha første prioritet.
Det er merkelig at Arbeiderpartiet kan tøye forsvarsstrikken ytterligere ved å ta til orde for FN-engasjement og samtidig skjære ned på Forsvarets investeringer med en halv milliard. Logikken i dette er uforståelig.
