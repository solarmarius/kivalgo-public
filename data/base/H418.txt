
Pressemelding 13. mai 1997
Oddvard Nilsen (H), Høyres stortingsgruppe
Sentrumspartiene svikter lærlingene
Høyre er skuffet over Stortingets behandling av innstillingen om lærlingesituasjonen. Arbeiderpartiet, Venstre, KrF og Senterpartiet har vist at de ikke forstår de problemene vi har innen lærlingeordningen, sier stortingsrepresentant Oddvar Nilsen. Disse partiene stemte ned Høyres forslag om å fjerne arbeidsgiveravgiften for lærlinger, samtidig som vi fortsatt mangler 400 lærlingeplasser i Hordaland. Min utfordring til flertallet på Stortinget er: Hvilke virkemidler har dere for å få flere lærlingeplasser i Hordaland?
Under debatten om lærlingesituasjonen minnet Høyre om det løftebrudd som Arbeiderpartiet begikk overfor ungdommen i fjor høst, da 6 000 ungdommer brått ble stående uten den lærlingeplassen som de var lovet. Jeg husker også løftet fra regjeringen om at 17 000 lærlingeplasser skulle stå klar høsten 1996. Resultatet ble at ungdommene uten lærlingeplass ble sendt tilbake til skolebenken. Høyre mener at en plass i skolen ikke er likeverdig med yrkesopplæring i bedriftene.
Oddvar Nilsen er skuffet over Senterparitet, Kristelig Folkeparti og Venstre som tidligere har støttet Høyres forslag om å fjerne arbeidsgiveravgiften nå har hoppet over på et forslag fra Regjeringen. Det er underlig at mellompartiene ikke ønsker å støtte denne løsningen når vi mangler 400 lærlingeplasser i Hordaland og næringslivet har sagt at en fjerning av arbeidsgiveravgiften ville skape flere lærlingeplasser.
Oddvar Nilsen avslutter med å si at han er bekymret for mangelen på lærlingeplasser i Hordaland og at han håper ikke at elevene som nå skal starte på sin fagopplæring blir sendt tilbake på skolebenken.
