
Stortinget, 5. februar 1997
fra Høyres leder Jan Petersen;
- Konsesjonskraft skal ikke beskattes!
Høyres Stortingsgruppe behandlet onsdag spørsmålet om skattlegging av kommunenes inntekter fra salg av konsesjonskraft. Dette spørsmålet har vært uavklart i det nye skattesystemet for kraftverk. Høyres gruppe slo klart fast at kommunenes direkte inntekter fra videresalg av konsesjonskraft skal være skattefrie.
- Vi har lagt vekt på vårt prinsipielle synspunkt om at kommunene bør kunne utnytte sitt eget ressursgrunnlag fremfor å være avhengig av statlige overføringer.
Konsesjonskraft er en inntekt kraftutbyggingskommunene har fått som et resultat av at naturressurser utnyttes med de ulemper og naturinngrep dette medfører for lokalsamfunnet. Etter Høyres mening er det derfor rimelig at kraftkommunene får beholde denne inntekten ubeskåret , sier Jan Petersen i en kommentar til vedtaket.
