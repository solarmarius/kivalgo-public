
15. oktober 1999
Høyres Stortingsgruppe
En høyst fortjent fredspris til Médecins sans frontières
Jan Petersen om Nobels Fredspris for 1999:
Jeg vil gratulere Leger uten grenser  Médecins sans frontières  med en høyst fortjent Fredspris. De har, gjennom sitt arbeid i mange land siden begynnelsen av 1970-tallet, vist at de kan levere resultater i konfliktsituasjoner verden over. Med sin medisinske ekspertise har de supplert annen hjelpevirksomhet på en effektiv måte. Spesielt er jeg imponert over den ubyråkratiske og uavhengige måten organisasjonen jobber på.
Leger uten grenser er en organisasjon som det er behov for i en verden hvor interne konflikter preger den internasjonale dagsorden. Ved å forsvare grunnleggende menneskerettigheter, også i situasjoner hvor man kommer på kant med diktatoriske nasjonalstater, setter Leger uten grenser en moralsk standard. Denne standarden gjelder ikke bare for frivillige hjelpeorganisasjoner, men også for alle andre som er opptatt av internasjonalt arbeid og menneskerettigheter.
