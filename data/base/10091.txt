
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Valgprogrammer
1921

Høires program.
Vedtat paa landsmøtet den 10 11. juni 1921.

Høire anser det som den kommende tids hovedopgave at styrke landets økonomi og ser heri den nødvendige betingelse for folkets fremgang – ogsaa i kulturel og social henseende. Næringslivet maa holdes oppe. Det maa bygges paa fri konkurranse og privat foretagsomhet og ikke hemmes av unødige statsindgrep. Skattetrykket maa søkes lettet ved gjennemført sparsomhet i stat og kommune. 

Høire fastholder, at en sterk jordbruksnæring og en talrig selveiende bondestand er en av de væsentligste betingelser for vort folks sikkerhet og velfærd. Jordbruket – det mindre som det større – maa derfor sikres saa gode kaar, at det kan bli varig lønnende og skaffe sine arbeidere like gode livsvilkaar som andre næringsveie. Landbruket maa toldpolitisk likestilles med industri og haandverk. 

Høire vil hævde folkestyret, verne eiendomsretten, det private - initiativ og den personlige frihet. Vi avviser ethvert klassevælde eller mindretalsstyre og vil tilbakevise alle forsøk paa at omstyrte hvad folket gjennem tiderne har bygget op. Vi vil arbeide for en rolig utvikling til jevnere livsvilkaar og større social tilfredshet. Likeoverfor tidens materialisme vil vi hævde samfundssynet og sansen for de aandelige værdier. 

Høire indbyr alle norske vælgere til at samle sig om følgende 

Program: 
1.	
Arbeide for fred og ret mellem folkene.Vort forsvar opretholdes efter landets evne i den utstrækning forholdene gjør nødvendig for bevarelse av landets sikkerhet og fred. 
	
2.
Planmæssig og forsigtig finanspolitik med hensyntagen ogsaa til kommunernes økonomi. Streng sparsomhet i statshusholdningen saa utgifterne kan bringes ned og for trykkende skattebyrder undgaaes. Familievenlig skattepolitik. Gjennemført forenkling i statens administration og virksomheter med ophævelse av alle unødvendige stillinger. 
	
3.
Effektive foranstaltninger til gavn for jordbruket, saa dette med tryghet kan øke sin produktion, bli varig lønnende og knytte ungdommen fastere til jorden. Landets opdyrkning fremmes med kraft. Behovet for jord til smaabruk og egne hjem tilfredsstilles paa effektiv maate uten at gaa de selvstændige bondebruk for nær. Landets kornforsyning trygges gjennem en ordning, hvorved producenterne sikres avsætning til lønsomme priser, dog uten indførelse av statsmonopol. Ved alle offentlige anskaffelser skal jordbruket nyde samme fordele som andre næringer. Rummelige bidrag for mindre bemidlede til rydnings- og opdyrkningsarbeider og lettere adgang til billige laan i jordbruksøiemed og til erhvervelse av egen jord. 

4. 
Fiskerinæringen støttes ved foranstaltninger av varig nytte. Fiskerne sikres gode avsætningsvilkaar, skaffes gode havne og støttes ved planmæssig forsøksdrift, bedre fagmæssig utdannelse, samt billige laan til anskaffelse av fangstfartøier og redskaper. 
	
5.
Haandverkets og industriens nuværende vanskelige kaar vies fornøden opmerksomhet. De ekstraordinære kriseforanstaltninger og den offentlige handel avvikles hurtigst mulig, det private initiativ opmuntres paa den fri konkurranses grundlag under motarbeidelse av samfundsskadelige truster og monopoldannelser. 
	
6.
Utvikling av kommunikationerne. Størst mulige bevilgninger til jernbanebygning, veianlæg, dampskibs- og bilruter, telefon, telegraf, fyr- og havneanlæg. 
	
7.
Arbeide for bedring av boligforholdene og hjælp til bygning av egne hjem. Billig elektrisk kraft for hjemmenes og de almene behov. 
	
8.
Arbeide for løsning av de sociale spørsmaal under hensyntagen til forholdene i saavel bygd som by. Alderdomspension indføres saasnart de økonomiske forhold tillater det. Spørsmaalet om at gjøre funktionærer og arbeidere delagtig i utbyttet utredes videre og søkes løst. Den herskende ekstraordinære arbeidsløshet motvirkes ved samarbeide mellem stat og kommune. Effektive foranstaltninger for at hindre at samfundsnødvendig virksomhet sættes ut av funktion. Beskyttelse av arbeidsvillige. Utredning av spørsmaalet om offentlig kontrollert hemmelig avstemning i arbeidstvister. 

Strengere straffe for voldsforbrydelser mot barn og kvinder. 
	
9.
Da erfaring viser, at forbudet ikke fremmer folkets ædruelighet og moral, bør det avløses av et system med kontrollert salg. 
	
10.
Arbeide for videre utvikling av folkeskolen og av praktiske ungdoms- og fortsættelsesskoler, husmor- og fagskoler. Kristendomsundervisningen i vore skoler bibeholdes uten yderligere indskrænkning overensstemmende med dens grundlæggende betydning for folkets opdragelse og karakterutvikling. 
	
11.
Forbedringer i valgordningen gjennemføres i kommende valgperiode. Adgang til folkeavstemning i vigtige lovsaker. 

Evaluation Only. Created with Aspose.Words. Copyright 2003-2024 Aspose Pty Ltd.
