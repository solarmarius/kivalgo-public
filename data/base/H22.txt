
PRINSIPP- OG VALGPROGRAM
FOR
TVERRPOLITISK FOLKEVALGTE SØR-TRØNDELAG
GRUNNPRINSIPPER
· TpF S-T er en del av et landsomfattende parti der fylkespartiene står fritt til å vedta egne valgprogrammer og valgkampsaker. TpF vil i kommunestyrer, på fylkesting og på Storting søke samarbeide med andre partier fra sak til sak.
· TpF S-T bygger sin politikk på et liberalistisk grunnlag med basis i TpFs politiske plattform (punktliste), og FrPs prinsipprogram for perioden 1993-1997.
· TpF S-T ønsker å styrke lokalsamfunnene ved å la den enkelte kommune avgjøre flere saker som angår lokalsamfunnet og dets beboere. Dette vil gi den enkelte borger større innflytelse over egen livssituasjon.
· TpF S-T vil videreutvikle og styrke det sosiale nettverk vi har i dag, slik at den enkelte kommune blir i stand til å gi den hjelp den enkelte har behov for og krav på.
· TpF S-T ønsker likeverd og likestilling for alle. Bosted, etnisk tilhørighet, religion, kjønn eller sivilstand skal ikke fremskaffe urettferdighet.
· TpF S-T mener at en fornuftig utnyttelse av naturressursene vil gi økt verdiskapning og sikre bosettingen i distriktene. Lokalsamfunnene og den enkelte borger er vår største styrke og garanti for ivaretakelse av vårt miljø og vår kultur.
