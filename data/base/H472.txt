
Stortinget, 20. mars 1997
Pressemelding fra Hallgrim Berg, Høyre - leder for European Democrat Group i Europarådet
Kontantstøtte på fremmarsj i Europa?
Europarådets parlamentarikere har i dag vedtatt å anbefale at kontantstøtte blir gitt til småbarnsforeldre som en sum pr. barn tilsvarende den støtte som barnehagene mottar for ett barn.
- Jeg satte frem forslaget som et tilleggsavsnitt i en rapport om "Forbedring av situasjonen for kvinner på den europeiske landsbygda" på vegne av den konservative gruppen i Europarådet (European Democrat Group), og fikk gledelig nok støtte av både den kristelig-demokratiske og den liberale gruppen i utvalget. Rapporten er med dette endelig vedtatt, og går som en rekommendasjon til Ministerrådet. Vedtaket er et viktig signal om at kontantstøtte som prinsipp nå kan få gjennomslag i en rekke europeiske land. Europarådet har nå 40 medlemsland.
- Forslaget ble vedtatt mot stemmene til de sosialistiske og kommunistiske partiene. Jeg finner det spesielt gledelig at partigruppen til Senterpartiet, den liberale gruppen, støttet vedtaket, og ser frem til at det også gir Senterpartiet en viss påvirkning i riktig retning, slik at det kan skapes et flertall for dette prinsippet også i Norge
