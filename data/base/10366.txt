
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Program for Samfunnspartiet Til Stortingsvalget 2013
Publisert juli 29, 2013	

Samfunnspartiet er et humanistisk/anarkistisk Ja-parti som ønsker menneskene rettferdighet, toleranse og frihet til å kunne gjøre hva det måtte ønske – dersom det ikke skader andre.

Samfunnspartiet sier ja til å beskytte norske naturverdier mot «gambling» som kan påføre vår natur uante skader.

Samfunnspartiet sier Ja til å utsette oljeboring utenfor Lofoten og Vesterålen inntil det foreligger en teknologi som kan garantere 100 % mot utslipp og at det med 100 % sikkerhet kan forsikres at ingen miljøbiotoper eller fiskerier blir skadelidende av oljeaktivitetene i disse områdene.

Samfunnspartiet sier derfor Ja til å utsette all form for seismikk skyting eller oljeboring utenfor Lofoten, Vesterålen og Senja inntil det foreligger en teknologi som kan garantere 100 % mot utslipp og at det med 100 % sikkerhet kan forsikres at ingen miljøbiotoper eller at fiskeriene blir skadelidende av oljeaktivitetene i disse områdene.

Samfunnspartiet vil utsette alle prosjekter med vindmølleparker langs kysten inntil det foreligger 100 % garantier for at fuglelivet og fiskerne langs kysten ikke blir skadelidende av eventuelle etableringer. De statlige subsidier som vindmølleindustrien er avhengig av sprøytes inn i Borgerlønnprosjektet.

Samfunnspartiet sier Ja til å omskape store deler av oljefondet til realverdier i Norge i form av jernbane som forlenges videre til Narvik og Tromsø og videre til Kirkenes, havner, veier med bruer, parker, skoler, eldresenter, sykehus og sosial boligbygging inklusive 20 000 student boliger.

Et slikt prosjekt representerer fremtidig sparing og er mye tryggere form for sikring av oljefondet enn å ha det plassert i Euro- og Dollar-relaterte verdipapirer eller i krakk utsatte internasjonale banker, som like gjerne bruker vår oljeformuen til å spekulere mot norske interesser.

Hyperinflasjon i Europa eller USA vil gjøre oljefondet nærmest verdiløst. 1000 milliarder av fondet langtids sikres med plassering i gull og sølv investeringer.

Samfunnspartiet er av den formening at snøskuter kjøring bør tillates.. Det bør være opp til hver enkelt kommune å utarbeide løypenett som ivaretar interessene også til de som oppsøker naturen for å oppleve stillheten.

Samfunnspartiet sier Ja til et suverent og selvstendig Norge. Det betyr at vi sier opp EØS avtalen. Sier opp skandale-avtalen med USA om kjøp av F-35 flyene.

Dersom EU ikke vil ha normalt diplomatisk og økonomisk samkvem med oss uten å måtte påtvinge oss sine EU direktiver bør vi vurdere å knytte sterkere handelsforbindelser til BRIC-landene (Brasil, Russland, India og China)

Samfunnspartiet sier Ja til borgerlønn i Norge. I valgprogrammet for denne stortingsperioden sier Samfunnspartiet at borgerlønn i første omgang kan bli innført til langtidsmottakerer av sosialhjelp og folk som ikke har kommet seg ut i arbeidslivet. Samfunnspartiet sier også at borgerlønn må samkjøres med de standardiserte ytingene fra folketrygden.
Evaluation Only. Created with Aspose.Words. Copyright 2003-2024 Aspose Pty Ltd.
