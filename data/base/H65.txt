
Oslo, 4. november 1995
fra Oslo Høyre
Informasjonsavdelingen
informasjonssjef Tore Opdal Hansen
telefon a. 2282 9000
telefon a dir. 2282 9113
telefon p. 3283 5455
personsøker 9668 3755
Høyres bystyregruppe i Oslo valgte på sitt møte i dag enstemmig Leif Nybø som ny gruppeleder etter Michael Tetzschner. Bård Folke Fredriksen ble enstemmig valgt til bystyregruppens nestleder.
Noen opplysninger om de to:
Leif Nybø
Bydel 7, født 29.06 1943.
driver eget firma
Har vært medlem av Oslo Bystyre siden 1980.
Har bl.a. vært reklamesjef i Volvo Norge (1975-1977) Disponent i AB Bates Reklamebyrå (1977- 1982), informasjonsdirektør i DnC (1982 - 1988)
Har vært byråd for samferdsel og miljø (1988 - 1990). Varaordfører i Oslo, leder av finanskomiteen og Høyres gruppeleder (1990 - 1991). Var i siste periode (1992 - 1995) fraksjonsleder for samferdsel- og miljøkomiteen i bystyret.
Han har ut over dette ledet eller vært medlem av en rekke styrer, råd og utvalg med vekt på oppgaver innen samferdsel og kultur.
Bård Folke Fredriksen
Bydel 4, født 26.08 1967.
Student statsvitenskap.
Har vært leder i Oslo Unge Høyre (1990 - 1991), nestleder i Oslo Unge Høyre (1986 - 1987) politisk sekretær Unge Høyres Landsforbund (1991), leder for 17. mai komiteen i Oslo, leder for Barne- og Ungdomsrådet og sekretær Norges Gymnasiastforbund.
Var medlem av kultur og utdanningskomiteen, er medlem av Høyres gruppestyre, leder i Sagene-Torshov Høyre og har møtt som varamann til Stortinget. Han blir ny leder av Oslo kommunes Finanskomite.
