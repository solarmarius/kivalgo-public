
Stortinget, 9. august 1997
Kjellaug Nakkim, mediepolitisk talskvinne for Høyre
Nytt angrep på personvernet fra Abeiderpartiet
-Regjeringens forslag til lovendring om at NRK, gjennom Statens Innkrevingssentral, skal få innsyn i private bankkontoer innebærer et angrep mot personvernet, uttaler Kjellaug nakkim, Høyres mediepolitiske talskvinne.
-Forslaget er prinsipielt nytt i dobbel forstand: Ikke bare innebærer det et drastisk inngrep i den private sfære og et angrep mot personvernet, det gir også ett aksjeselskap - NRK - rettigheter som ingen andre selskaper har, legger Nakkim til.
-Høyre vil stemme mot et slikt forslag og utfordrer de andre opposisjonspartiene til å si klart fra om at et slikt angrep på personvernet ikke kan aksepteres, sier Nakkim.
