
Høyres Stortingsgruppe, 2. april 1998
Ansgar Gabrielsen (H)
Sponheims IT-redegjørelse: Velment, men tannløs
Høyres Ansgar Gabrielsen er positiv til næringsministerens redegjørelse om IT-politikken. Redegjørelsen inneholdt en grundig gjennomgang av de utfordringene som IT-utviklingen stiller oss overfor. Høyre etterlyser likevel flere konkrete grep i IT-politikken. Regjeringens forslag om å vurdere 500 nye studieplasser er positivt, men ikke nok til å løse den akutte mangelen på arbeidskraft. Høyre ønsker en politikk som gir IT-næringen gode rammevilkår, og som på både kort og lang sikt øker tilgangen på IT-kyndig arbeidskraft.
* Høyre ønsker en sterkere satsing på IT-utdanning allerede på årets budsjett. Dette var en av grunnene til at Høyre i forbindelse med budsjettbehandlingen foreslo 100 millioner kroner mer til høyere utdanning.
* Høyre ønsker en ettårig tilleggsutdannelse innen IT for folk med realfagskompetanse fra universitet og høyskole.
* Høyres ønske om høyere kvalitet i skolen vil øke tilgangen på IT-utdannet arbeidskraft. Høyre ønsker en sterkere satsing på realfag og IT gjennom hele skole- og utdanningssystemet.
* Høyre vil endre opsjonsbeskatningen slik at opsjoner beskattes ved innløsing, ikke som nå ved tildeling. Det vil gjøre det lettere for små IT-bedrifter å rekruttere og holde på kompetent arbeidskraft.
* Høyre vil avvikle formuesskatten. Den rammer små bedrifter i vekstfasen særlig hardt.
* Høyre vil åpne for midlertidige ansettelser, økt adgang til frivillig overtid, og mer privat utleie av arbeidskraft. Det vil gjøre det mulig å utnytte eksisterende kompetanse bedre.
* Høyre vil åpne for overprisavskrivning av forskningsinnsats
