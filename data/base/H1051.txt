
14. april 2000
Høyres Stortingsgruppe
---------------------------------------------------------------------------------------------------------------
KABELKRANER FOR BRUK I SKOGBRUKET MÅ FRITAS FOR MERVERDIAVGIFT. HØYRE FREMMER LOVFORSLAG OM DETTE.
Med skattemyndighetenes logikk er det bestemt at kabelkraner ikke er fritatt for merverdiavgift, selv om slik utstyr selvsagt er en integrert del av avviklingen av tømmer i ulendt terreng. Etter Høyres mening er skattemyndighetenes fortolkning både inkonsekvent og i strid med Stortingets vedtak.
Sammen med Kjellaug, som er Høyres talskvinne i avgiftsspørsmål, her jeg derfor fremmet et privat lovforslag med sikte på å få rettet opp denne urimeligheten, sier Bjørn Hernæs.
Vedlegg: Dokument forslag fra Bjørn Hernæs og Kjellaug Nakkim.
Dokument nr. 8:
(1999-2000)
Forslag fra representantene Bjørn Hernæs og Kjellaug Nakkim om å frita kalbelkraner for investeringsavgift.
Bakgrunn
I henhold til Stortingets årlige vedtak om merverdiavgift og avgift på investeringer mv. II § 11 skal det ikke betales investeringsavgift av hogstutstyr til bruk for felling kvisting, kapping o.l. i forbindelse med avvirkning av skog. Skattemyndighetene har fortolket dette slik at driftsmidler som inngår i produksjonsprosessen fra felling til ferdig kappet tømmer er fritatt for avgift. Selv om av bruk av kabelkran er en integrert og nødvendig del av avvirkingsprosessen i ulendt terreng har skattemyndighetene imidlertid nektet å gi fritak for investeringsavgift på dette driftsmiddelet.. Forslagsstillerne mener denne forskjellsbehandlingen mellom kabelkraner og annet produksjonsutstyr både er inkonsekvent og i strid Stortingets vedtak.
Forslagsstillerne viser til at skogsdrift i ulendt terreng skjer ved at skogsentreprenøren kjører fram skogsmaskinen og lassbæreren til et egnet sted der utstyret kan plasseres på fast grunn og så nær avvirkingsområdet som mulig. Kabelkranen plasseres deretter like ved prosessoren. Til sammen utgjør skogsmaskinen og kabelkranen produksjonsmaskineriet i avvirkingsprosessen. Enden av kabeltrekket forankres der trærne vokser, ofte 50-70 meter fra skogsmaskinen og kabelkranen. Selve trefellingen i bratthenget må skje manuelt med motorsag. Når treet er skilt fra roten trekker kabelkranen det opp fra fellingsstedet og direkte inn til skogsmaskinen som foretar kapping av topp, kvisting og oppdeling. Deretter kjøres tømmeret til bilvei med lassbærer. Av dette fremgår det at bruk av kalbelkran er en integrert og nødvendig del av avvirkningsprosessen. Forskjellsbehandlingen mellom alle andre driftsmidler i avvirkingsprosessen og kabelkraner er derfor åpenbart inkonsekvent.
Det er flere årsaker til at denne forskjellsbehandlingen er uheldig. En stor del av tømmervolumet i norske skoger står i kupert og myrlendt terreng. For at skogressursene skal kunne utnyttes optimalt er det viktig at avvirking skjer også i disse områdene. Drift i ulendt terreng øker tilgangen på trevirke noe som styrker lønnsomheten og verdiskapingen i skogbruket og skognæringen for øvrig. Den avgiftsmessige forskjellsbehandlingen mellom kabelkraner og andre driftsmidler i skogbruket fører til at skogressursene i disse områdene blir underutnyttet. Resultatet er en samfunnsøkonomisk uheldig vridning av skogsdriften mellom ulike skogsterreng. Siden unge trær forbruker mer CO2 enn gamle trær vil økt utskifting av skogen i vanskelig tilgjengelige områder dessuten ha en positiv klimavirkning.
For å sikre avgiftsmessig likebehandling mellom ulike typer produksjonsutstyr i skogbruket, unngå uheldige vridningseffekter og styrke økonomien i skognæringen mener forslagsstillerne at kabelkraner bør fritas for investeringsavgift. På denne bakgrunn fremsettes følgende forslag:
Forslag
I Stortingets årlige skatte- og avgiftsvedtak for budsjetterminen 2000 gjøres følgende endring:
Merverdiavgift og avgift på investeringer m.v. for budsjetterminen 2000
II
§ 11 andre ledd skal lyde:
Avgift skal heller ikke betales av lassbærer og kabelkran anskaffet for transport av tømmer i skogen.
Oslo 13. april 2000
Kjellaug Nakkim Bjørn Hernæs
Dokument nr. 8:
(1999-2000)
Forslag fra representantene Bjørn Hernæs og Kjellaug Nakkim om å frita kalbelkraner for investeringsavgift.
Bakgrunn
I henhold til Stortingets årlige vedtak om merverdiavgift og avgift på investeringer mv. II § 11 skal det ikke betales investeringsavgift av hogstutstyr til bruk for felling kvisting, kapping o.l. i forbindelse med avvirkning av skog. Skattemyndighetene har fortolket dette slik at driftsmidler som inngår i produksjonsprosessen fra felling til ferdig kappet tømmer er fritatt for avgift. Selv om av bruk av kabelkran er en integrert og nødvendig del av avvirkingsprosessen i ulendt terreng har skattemyndighetene imidlertid nektet å gi fritak for investeringsavgift på dette driftsmiddelet.. Forslagsstillerne mener denne forskjellsbehandlingen mellom kabelkraner og annet produksjonsutstyr både er inkonsekvent og i strid Stortingets vedtak.
Forslagsstillerne viser til at skogsdrift i ulendt terreng skjer ved at skogsentreprenøren kjører fram skogsmaskinen og lassbæreren til et egnet sted der utstyret kan plasseres på fast grunn og så nær avvirkingsområdet som mulig. Kabelkranen plasseres deretter like ved prosessoren. Til sammen utgjør skogsmaskinen og kabelkranen produksjonsmaskineriet i avvirkingsprosessen. Enden av kabeltrekket forankres der trærne vokser, ofte 50-70 meter fra skogsmaskinen og kabelkranen. Selve trefellingen i bratthenget må skje manuelt med motorsag. Når treet er skilt fra roten trekker kabelkranen det opp fra fellingsstedet og direkte inn til skogsmaskinen som foretar kapping av topp, kvisting og oppdeling. Deretter kjøres tømmeret til bilvei med lassbærer. Av dette fremgår det at bruk av kalbelkran er en integrert og nødvendig del av avvirkningsprosessen. Forskjellsbehandlingen mellom alle andre driftsmidler i avvirkingsprosessen og kabelkraner er derfor åpenbart inkonsekvent.
Det er flere årsaker til at denne forskjellsbehandlingen er uheldig. En stor del av tømmervolumet i norske skoger står i kupert og myrlendt terreng. For at skogressursene skal kunne utnyttes optimalt er det viktig at avvirking skjer også i disse områdene. Drift i ulendt terreng øker tilgangen på trevirke noe som styrker lønnsomheten og verdiskapingen i skogbruket og skognæringen for øvrig. Den avgiftsmessige forskjellsbehandlingen mellom kabelkraner og andre driftsmidler i skogbruket fører til at skogressursene i disse områdene blir underutnyttet. Resultatet er en samfunnsøkonomisk uheldig vridning av skogsdriften mellom ulike skogsterreng. Siden unge trær forbruker mer CO2 enn gamle trær vil økt utskifting av skogen i vanskelig tilgjengelige områder dessuten ha en positiv klimavirkning.
For å sikre avgiftsmessig likebehandling mellom ulike typer produksjonsutstyr i skogbruket, unngå uheldige vridningseffekter og styrke økonomien i skognæringen mener forslagsstillerne at kabelkraner bør fritas for investeringsavgift. På denne bakgrunn fremsettes følgende forslag:
Forslag
I Stortingets årlige skatte- og avgiftsvedtak for budsjetterminen 2000 gjøres følgende endring:
Merverdiavgift og avgift på investeringer m.v. for budsjetterminen 2000
II
§ 11 andre ledd skal lyde:
Avgift skal heller ikke betales av lassbærer og kabelkran anskaffet for transport av tømmer i skogen.
Oslo 13. april 2000
Kjellaug Nakkim Bjørn Hernæs
