
Stortinget, 9. april 2001
Erna Solberg
 
 
 
Ap og Frp mot raskere saksbehandling i UDI
Arbeiderpartiet måtte lene seg på Frp for å forhindre skarpe krav om fremleggelse av strakstiltak for raskere saksbehandling og en tempoplan for opprydding og effektivisering i UDI allerede i Revidert nasjonalbudsjett senere i år. AP og Frp vil ikke være med på at målsetningen skal være å ha en fungerende utlendingsadministrasjon innen 2002.
"Når vi nesten daglig mottar brev, telefoner og e-post med alvorlige menneskelige historier som konsekvens av de lange saksbehandlingstidene, er det påfallende at AP og Frp ikke har større hastverk" sier Erna Solberg. Høyre er likevel glad for at vi har fått enstemmig oppslutning om våre forslag om en ny og utvidet vergeordning for mindreårige asylsøkere. Samme forslag var innbakt i Høyre budsjettopplegg for i år, men oppnådde da ikke støtte fra flertallet...
Innstillingen må ellers leses som en klar oppstramming av den administrative praksis UDI har ført i flere år, og som media har dokumentert i løpet av året:
- asylmottaksdrift skal ut på anbud og det skal fokuseres på både kvalitet og pris
- andre innkjøpsordninger bør og ut på anbud
- utvalg av hvilke mottak som skal nedbygges skal skje etter et sett med kriteriet som er kjente og etterprøvbare
- asylmottakene skal ha bedre kvalitetssikring.
- Et flertall kritiserer UDI for dårlig kommunikasjon både med Røde Kors og Flyktningebistand AS i forbindelse med spørsmålet om nytt transittmottak
- Et flertall ønsker å ha enkelte mottak som skal være ekstra bemannet og har tilgang på ekspertise for å håndtere personer med psykiske problemer eller adferd som er av stor belastning for andre personer på mottaket.
Da meldingen ble presentert var det mest konkrete nye en modell for fordeling av flyktninger for bosetting. Denne ble skarpt kritisert fra kommunene og de fleste partier uttalte seg negativt. Rett før
Kommunalkomiteen skulle sluttbehandlet meldingen informerte statsråd Brustad at hun ville forandre vesentlige deler av modellen etter samtaler med KS. Bosettingsmodellen skal nå i langt større grad basere seg på kommunal frivillighet og samarbeid og ikke ha tvangselementer. KS skal ha et koordineringsansvar i de enkelte fylkene.
Arbeiderpartiet får gjennomslag for den reviderte modellen med støtte kun fra Kristelig Folkeparti. Etter Høyres mening fremstår ordningen som mer spiselig nå, men det viktigste må være å sette inn arbeid for å hindre at flyktninger plasseres i kommuner som de raskt flytter fra.
Et bredt flertall ønsker og å få en særskilt gjennomgang av regelverket og praktiseringen av det i forbindelse med såkalt kjønnsbasert forfølgelse.
En enstemmig komite er misfornøyd med tempoet i godkjenning av utenlandske utdanninger og viser særlig til helsefagene. Regjeringen bli bedt om å komme tilbake i budsjettet til høsten med en gjennomgang av behandlingstiden og organiseringen av godkjenning og påbyggingstilbudene.
