
Stortinget, 19. desember 1995
fra HØYRES STORTINGSGRUPPE
Endringer i Høyres stortingsgruppes sekreteriat
Lars Arne Ryssdal tiltrer fra 1. januar 1996 som leder av Høyres gruppesekreteriat på Stortinget. Ryssdal er 31 år, og opprinnelig fra Bergen. Han er utdannet sivilingeniør fra NTH i Trondheim, har tidligere arbeidet i Fiskeridirektoratet og kommer nå fra stillingen som leder av politisk avdeling i Høyres Hovedorganisasjon. Mangeårig leder av sekreteriatet, Erik Nessheim, går fra samme tidspunkt over i ny stilling som spesialrådgiver for Høyres gruppeledelse.
Bjørn Erling Christiansen tiltrer fra 1. januar 1996 nyopprettet stilling stilling som politisk rådgiver med særlig ansvar for saker som sorterer under justiskomiteen samt Kontroll- og konstitusjonskomiteen. Christiansen er 29 år og opprinnelig fra Vestfold. Han er utdannet jurist ved universitetet i Oslo og kommer fra stilling i UDI.
Kari Elisabeth Olrud tiltrer fra 1. februar 1996 stilling som politisk rådgiver med særlig ansvar for saksområdene som sorterer under næringskomiteen samt Energi- og miljøkomiteen. Olrud er 26 år og er opprinnelig fra Hedmark. Hun er utdannet ved Norges Handelshøyskole i Bergen og kommer fra stilling i finansdepartementet.
Høyres sekreteriatsledelse på Stortinget vil etter dette bestå av følgende personer:
Leder: Lars Arne Ryssdal
Nestleder: Jan Birger Løken
Spesialrådgiver: Erik Nessheim
Komiteansvarsområdene for de politiske rådgiverne blir som følger:
Jan Birger Løken: Samferdselskomiteen og Kommunalkomiteen
Erik Nessheim: Kirke, utdannings- og forskningskomiteen
Ellen Fjeldstad: Sosialkomiteen og Familie-, kultur og administrasjonskomiteen
Vegard Vik: Finanskomiteen
Jarle Hammerstad: Utenrikskomiteen og Forsvarskomiteen
Kari Elisabeth Olrud: Næringskomiteen og Energi- og miljøkomiteen
Bjørn Erling Christiansen: Justiskomiteen og Kontroll- og konstitusjonskomiteen
