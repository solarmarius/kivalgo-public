
Oslo, den 4. juni 1999
Per-Kristian Foss
Intet avtalebrudd fra Høyre
Høyre har reagert kraftig på påstander fra regjeringshold om at Høyres opplegg for revidert budsjett er et brudd med budsjettavtalen fra i fjor høst. Vi har forhåndsvarslet regjeringspartiene om våre forslag og er beredt til forhandlinger dersom det kommer innspill fra regjeringspartiene, sier Per-Kristian Foss.
- Men selvsagt er det ikke slik at et budsjettkompromiss på høsten hindrer forlikspartiene fra å legge frem egne forslag ved budsjettrevisjonen. Høyre har lagt frem forslag med en brutto ramme på vel 3 milliarder kroner. Det er under èn prosent av det samlede budsjett.
Regjeringen foreslår også betydelige endringer i budsjettet. Høyre er uenig i endel av disse endringene, - bl.a. kuttet i forsvarsbudsjettet, utilstrekkelig oppfølging av bevilgningsbehovet overfor sykehusene som følge av innsatssstyrt finansiering og forslaget om en ekstra avgift på bensin.
Vår viktigste innvendinger mot regjeringens forslag er likevel at regjeringen øker utgiftene langt mer enn veksten i fastlandsøkonomien gir grunnlag for. Et mindre stramt budsjett utsetter rentenedgangen. Ifølge Statistisk Sentralbyrå fører det til at nordmenn må leve med rente på over 8 prosent i gjennomsnitt i år. Det er over dobbelt så høyt som i EU:
Vår annen innvending mot regjeringens opplegg er den totale mangel på lettelser i rammebetingelsene overfor den konkurranseutsatte industrien som sliter hardt for tiden. I særdeleshet gjelder det offshore og verftsindustrien. Men problemene er over hele linjen: La meg bare henvise til oppslaget i dagens "Finansavisen" - De 300 største norske selskapene opplevde i fjor et større resultatras enn noen gang siden jappetidens fall.
Høyre lagt frem konkrete forslag både på formuesskatt og særnorske avgifter på sokkelen, sier Foss.
