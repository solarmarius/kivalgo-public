
Oslo, den 20. mai 1999
Høyres stortingsgruppe
Øvre Otta
Høyres stortingsgruppe har behandlet klagesaken på Regjeringens avslag på utbyggingen av Øvre Otta. Et flertall i gruppen viser til at det allerede i søknaden er foretatt en god del kompromisser. Forslaget til utbygging er dermed ganske skånsomt og bør gjennomføres. Det gir oss ytterligere fornybar energi, - og gir samtidig lokalsamfunnet muligheten til å utnytte sine naturressurser.
Før stortingsbehandlingen kan det komme interessante kompromissforslag på bordet som gir ytterligere vern og samtidig være gjennomførbare. Et betydelig flertall i gruppen er villige til å se på slike kompromisser, og viser de seg å være realistiske, kan de få stor tilslutning i Høyres gruppe.
