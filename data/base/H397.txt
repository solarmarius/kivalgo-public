
Stortinget, 11. april 1997
Pressemelding fra stortingsrepresentant Per-Kristian Foss
Statsministeren må klargjøre regjeringens syn på eierrollen i bankene
Statsministeren må sortere ut Regjeringens mange hatter i striden om bankeierskapet, fusjoner og oppkjøp. Jagland har vært en pådriver for at statlig bankeierskap skal brukes til å gjøre bankene til samfunnsinstitusjoner. Jagland har også som Ap-leder begrunnet statlig bankeierskap med at markedet er utilstrekkelig og hverken fremmer moral eller ansvarsfølelse.
Det er vanskelig å se noen linje i den måten statsinstitusjonene opptrer på når det gjelder å kjøpe og selge bankaksjer og Ap spriker i synet på hva som skal regnes som statlig bankeierskap. Er f.eks. institusjoner som Folketrygdfondet og Postbanken med i Arbeiderpartiets definisjon av statlig eierskap?
Jeg utfordrer statsministeren til å klargjøre Regjeringens syn og å rydde opp i sprikende uttalelser fra regjeringspartiets representanter. Jeg stiller derfor statsministeren følgende spørsmål i spørretimen onsdag 16. april:
«Statsministeren uttalte til Arbeiderbladet 9. mars 1996: «Bankene må være samfunnsinstitusjoner.»
Når statseide institusjoner som Folketrygdfondet, Postbanken og Den norske Bank nå opptrer som aktive oppkjøpsaktører i det norske finansmarked, er dette ledd i realiseringen av bankene som «samfunnsinstitusjoner»?
