
Pressemelding, 11. juli 1997
Børge Brende, Høyres 1. nestleder
-------------
Borgerlig støtte til regjering av H, KrF og V. Forholdet til Frp
Borgerlige velgere ønsker et alternativ til den sittende Arbeiderparti-regjeringen og det beste alternativet er en regjering av Høyre, Kristelig Folkeparti og Venstre. Det mener klare flertall i alle de tre partiene. Høyre-velgerne avviser klart en Senterparti-dominert regjering som noe alternativ og får følge av flertall i både Venstre og Kristelig Folkeparti.
- Dette viser at de borgerlige velgerne klart støtter opp om det eneste mulige alternativet til en Ap-regjering; en regjering med Høyre som tyngdepunkt i samarbeid med det reelle sentrum, Kristelig Folkeparti og Venstre. Målingen viser også at ledelsene i Kristelig Folkeparti og Venstre er i utakt med sine egne velgere når de i stedet har gått inn i et samarbeid med Senterpartiet, sier Høyres nestleder Børge Brende.
- Høyres, Kristelig Folkepartis og Venstres velgere ønsker kontantstøtte, redusert statlig eierskap, skattereduksjoner og fortsatt EØS-avtale. Senterpartiet er avvisende til kontantstøtte, ønsker økt statlig eierskap, høyere inntektsskatt og vil torpedere EØS-avtalen.
Under henvisning til Fremskrittspartiets fremgang sier Brende at Høyre ikke har noe angstbitersk forhold til Fremskrittspartiet. Frem til valget kommer ikke Høyre til å gi Fremskrittspartiet noen spesiell oppmerksomhet, slik Arbeiderpartiet legger opp til.
- Vi vil fokusere på egne saker og vårt alternativ, sier Brende, som legger til at ingen målinger så langt tyder på at Høyre og Fremskrittspartiet skal få flertall på Stortinget alene.
- Skal man kunne etablere en handlekraftig borgerlig regjering, må det skje i samarbeid mellom Høyre som toneangivende og det reelle sentrum, Kristelig Folkeparti og Venstre, men med samarbeid med Fremskrittspartiet fra sak til sak, avslutter Børge Brende.
- Det er nå opp til velgerne å sørge for å gi Høyre den styrke partiet trenger for å kunne gi landet en handlekraftig ny regjering, sier Brende.
Meningsmåling om regjeringsalternativer
MMI gjennomførte i dagens 17.-19. juni i år en undersøkelse for Høyres Hovedorganisasjon om velgernes syn på mulige regjeringsalternativer. Undersøkelsen er gjennomført blant 693 stemmeberettigede velgere på landsbasis.
Spørsmålene lød:
Er du helt enig, delvis enig, delvis uenig eller helt uenig i følgende påstander?
Det er behov for et alternativ til den sittende regjeringen.
Alle SV Ap H KrF V Sp Frp
Helt enig 47 48 20 75 65 73 65 63
Delvis enig 28 31 34 20 23 17 18 23
Hverken enig eller uenig 3 4 1 0 0 2 4 5
Delvis uenig 6 15 11 3 6 1 5 4
Helt uenig 11 2 33 1 0 2 5 1
Det beste hadde vært en regjering bestående av Høyre, Kristelig Folkeparti og Venstre.
Alle SV Ap H KrF V Sp Frp
Helt enig 16 6 5 49 43 29 2 8
Delvis enig 16 2 8 29 36 32 17 15
Hverken enig eller uenig 4 4 3 3 0 8 2 7
Delvis uenig 12 6 10 5 12 11 15 12
Helt uenig 44 80 79 14 0 21 64 51
Hvis alternativet til den sittende regjeringen er en Senterparti-dominert regjering, er det bedre at Arbeiderparti-regjeringen fortsetter.
Alle SV Ap H KrF V Sp Frp
Helt enig 60 55 84 84 41 55 9 56
Delvis enig 11 22 6 11 12 22 2 14
Hverken enig eller uenig 3 2 1 3 0 2 5
Delvis uenig 4 3 3 3 7 3 6 5
Helt uenig 14 15 2 1 31 15 76 9
