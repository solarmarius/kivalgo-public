
Stortinget, 29. januar 1998
Pressemelding fra stortingsrepresentant Erna Solberg
Diskrimineringsforbud i arbeidsmiljøloven
- Høyres syn vant frem!
Både innvandrere og homofile vil få lovmessig beskyttelse mot diskriminering i arbeidslivet, det er klart etter at kommunalkomiteen i dag gjorde ferdig sin innstilling om endringer i Arbeidsmiljøloven.
Til tross for at forslaget ble fremmet at Jagland-regjeringen og opprettholdt av Bondevik-regjeringen sier et flertall nei til forslaget om den såkalte «omvendte bevisbyrde». Denne regelen innebærer at det er arbeidsgiveren som må bevise at de ikke har diskriminert ved ansettelse og ikke at arbeidstakeren som føler seg forbigått skal bevise at han er diskriminert.
«- Høyre er svært fornøyd med disse endringene, som er fullt gjennomslag for Høyres syn i spørsmålet. Å innføre omvendt bevisbyrde vil kunne virke helt mot hensikten med hele lovregelen. Usikkerheten blant arbeidsgivere om muligheten til å bevise at man diskriminerer ville kunne medført at det positive integreringsarbeidet som nå pågår hadde stoppet opp og innvandrere fått det enda vanskeligere i arbeidsmarkedet. Dette sier Høyres talskvinne Erna Solberg i en kommentar til innstillingen.
