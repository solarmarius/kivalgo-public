
Oslo, den 8. mars 2000
Siri Frost Sterri (H):
Barents-samarbeidet
Høyre registrerer med glede at Regjeringen nå har tatt fatt i Barents-samarbeidet. Dette innebærer en dreining i tråd med Høyres initiativ i budsjettdebatten om å bedre satsningen på samarbeidet, samt gjennomgå rammeverket for norske og andre investeringer i regionen. Høyre ser positivt på at Regjeringen nå går inn for en styrking av Øst-Europa-satsningen ved å tilføre nye midler. Det er viktig at Regjeringen gir solide signaler til næringslivet om hva som er de politiske intensjoner med Barents-samarbeidet.
Høyre registrerer også at Regjeringen vil tydeliggjøre satsningen på støtte til kandidatland i EU-prosessen. Høyre mener det er i Norges interesse å bidra direkte til utvidelse og sørge for at kandidatlandene blir satt i stand til å møter de omstillingskrav som forhandlingene setter.
