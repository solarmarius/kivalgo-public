
Stortinget, 7. november 1995
fra stortingsrepresentant Eva R. Finstad, Høyre
Høyre foreslår sterk nedgang i avgiftene ved omsetning av kunst
Høyre vil endre momsreglene slik at moms ved omsetning av kunst for fremtiden kun blir beregnet av salæret, slik tilfellet er i våre naboland. 23% moms ved kunstomsetning på auksjoner slik det er i dag, bidrar til at kunst selges ut av landet (momsfritt) og skaper i tillegg et svart omsetningsmarked.
Et kunstverk solgt på auksjon belastes med ulike avgifter og salærer med i alt ca 33 pst. Det har ført til at stadig færre kostbare kunstverk blir solgt på auksjon. Ca. 80 pst av kunstsalget foregår nå ved megling eller blir solgt til utlandet. Salg ved megling medfører ingen utbetaling av moms til staten.
Dersom Høyres forslag oppnår flertall i Stortinget, vil det bety at flere bilder kan kjøpes av nordmenn, samtidig som vi får et mer oversiktlig kunstmarked.
(Nærmere henvendelser om saken, ta kontakt med Eva R. Finstad på telf. 22313034)
