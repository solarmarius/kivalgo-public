
Pressemelding, Høyres Stortingsgruppe, 2. september 1997
Per-Kristian Foss (H):
Reduser de kommunale avgiftene
En undersøkelse som er gjennomført av Norsk Familieøkonomi viser at innbyggere i mange kommuner betaler svært høye kommunale avgifter.
For å redusere kostnadene og derved grunnlaget for kommunale gebyrer bør flere av kommunens tjenester settes ut på anbud. Ved at en del tjenester fra kommunen konkurranseutsettes er det mulig å redusere avgiftspresset på innbyggerne. Høyre understreker at det er viktig at kommunene holder et lavest mulig avgiftsnivå.
Høyre mener at avfallsgebyrer bør baseres på sorteringsgrad og mengde, og at vann- og avløpsgebyr bør belastes etter forbruk. Dette vil hindre kommunene i å ta for høye avgifter og det vil bli en mer rettferdig fordeling av avgiftene ved at den som bruker mest må betale for dette.
