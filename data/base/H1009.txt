
8. november 2000
Høyres Stortingsgruppe
Fra Jan Tore Sanner, stortingsrepresentant fra Høyre
Høyre krever:
Elektroniske sjøkart innen år 2006
I rapporten etter Sleipnerulykken pekes det på at elektroniske sjøkart er avgjørende for å bedre sikkerheten til sjøs. Høyre foreslår å øke bevilgningene til arbeidet med elektroniske sjøkart med 30 mill. kr. på neste års statsbudsjett. Denne økningen er nødvendig for å nå Stortingets målsetning om å fullføre arbeidet med elektroniske sjøkart innen år 2006. Ap-regjeringen har foreslått å utsette fullføringen til år 2016.
Det er en skam at en sjøfartsnasjon som Norge ikke har moderne og oppdaterte sjøkart. Dagens kart er opp til 110 år gamle, og er en trussel mot både sikkerhet og miljø, sier Jan Tore Sanner som er Høyres miljøpolitiske talsmann.
I følge norske Veritas vil risikoen for grunnstøtinger og kollisjoner langs norskekysten reduseres med inntil 40 pst ved bruk av elektroniske sjøkart. Drivsstofforbruket kan reduseres med inntil 10 pst.
