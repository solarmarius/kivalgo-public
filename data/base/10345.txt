Arbeidsprogram for Rødt 2008-2010
Gjennom hele den moderne historia har folk flest, i arbeiderbevegelsen og andre folkelige  
bevegelser, tilkjempet seg rettigheter, innflytelse og sosiale ordninger for sine liv. Den  
markedsliberalistiske offensiven de siste tiårene har ført til omfordeling av verdiskapinga, rasering  
av fellesskapsløsninger og økte klasseforskjeller. Samtidig har det vokst fram internasjonale  
bevegelser som motsetter seg denne utviklinga, og reiser kampen for et annet samfunn. Rødt ser seg  
som en del av denne bevegelsen. 
Klimatrusselen gjør at det haster! Kapitalismen må avskaffes og erstattes med et demokratisk,  
sosialistisk samfunn. Bare et samfunn som avskaffer profitten som drivkraft, og styres av  
menneskenes behov og naturens tåleevne, kan hindre en ødeleggelse av jorda. Gjennom en  
sosialistisk revolusjon, med oppslutning fra et flertall i folket, må folk sjøl ta makta og styre  
utviklinga i retning av et framtidig klasseløst samfunn.
Innhold:
Arbeidsprogram for Rødt 2008-2010 ................................................................................................... 1
Kapittel 1. Økonomi .................................................................................................................... 3
Kapittel 2. Kvinnefrigjøring ........................................................................................................ 4
Kapittel 3. Velferd og solidaritet ................................................................................................ 8
Kapittel 4. Fattigdom .................................................................................................................. 9
Kapittel 5. Eldreomsorg ............................................................................................................ 12
Kapittel 6. Kommuneøkonomi .................................................................................................. 14
Kapittel 7. Lokaldemokrati ....................................................................................................... 15
Kapittel 8. Demokratiske rettigheter ......................................................................................... 17
Kapittel 9. EU og EØS .............................................................................................................. 19
Kapittel 10. Skatt...................................................................................................................... 21
Kapittel 11. Naturressurser ....................................................................................................... 22
Kapittel 12. Fisk........................................................................................................................ 24
Kapittel 13. Klima og miljø ...................................................................................................... 25
Kapittel 14. Landbruk ............................................................................................................... 27
Kapittel 15: Dyrevern ............................................................................................................... 28
Kapittel 16. Næringsliv ............................................................................................................. 29
Kapittel 17. Distriktspolitikk .................................................................................................... 30
Arbeidsplasser og infrastruktur. ............................................................................................... 30
Kapittel 18. Sykehus ................................................................................................................. 31
Kapittel 19: Psykisk helse ......................................................................................................... 33
Kapittel 20. Samferdsel ............................................................................................................. 36
Kapittel 21 Arbeidsledighet ...................................................................................................... 37
Kapittel 22. Arbeidsliv .............................................................................................................. 40
Kapittel 23. Pensjon .................................................................................................................. 42
Kapittel 24. Rasisme og islamofobi .......................................................................................... 43
Kapittel 25. Internasjonal solidaritet ......................................................................................... 46
Kapittel 26. Krig og fred ........................................................................................................... 48
Kapittel 27 Samepolitikk .......................................................................................................... 49
Kapittel 28. Oppvekstvilkår ...................................................................................................... 54
Kapittel 29: Skole..................................................................................................................... 57
Kapittel 30. Høyere utdanning .................................................................................................. 61
Kapittel 31. Informasjonsteknologi .......................................................................................... 62
Kapittel 32. Kultur, kulturarv og media .................................................................................... 64
Kapittel 33. Idrett...................................................................................................................... 67
Kapittel 34. Bolig...................................................................................................................... 68
Kapittel 35. Funksjonshemmede ............................................................................................... 70
Kapittel 36. Lesbiske, homofile, bifile og transpersoner .......................................................... 72
Kapittel 37. Kriminalitet ........................................................................................................... 72
Kapittel 38. Rusmisbruk ........................................................................................................... 73Kapittel 1. Økonomi
Målet med Rødts økonomiske politikk er å bryte ned klasseskillene, skape sosial likhet og bidra til  
miljørettet ressursforvaltning . I dette ligger også å bryte ned den dype økonomiske forskjellen  
mellom landene i nord og sør. Kapitalismens mål er størst mulig profitt, og produksjonen blir styrt  
ut fra dette. Dette fører til sløsing med naturressurser og menneskelig arbeidskraft. Produktet er kun  
et middel for å oppnå profitt. Jaget etter profitt skaper også krig. Det siste tiåret har vi gjentatte  
ganger sett at USA er villig til å gå i krig for å sikre oljeog gassressurser. Vi må vekk fra et  
økonomisk system som fører til unyttige og spekulative investeringer. Det nødvendige alternativet  
til kapitalismen er et demokratisk , sosialistisk samfunn der folk sjøl aktivt styrer økonomien og  
utviklinga av samfunnet. På den måten kan en sikre at produksjonen av varer og tjenester rettes inn  
mot det folk trenger og det miljøet tåler.
Den sterke norske økonomien er skapt av arbeidsfolk, utnyttelse av naturressursene og en  
hundreårig lang utbytting av den 3. verden. De norske flernasjonale selskapene går med store  
overskudd som i økende grad investeres utenlands og styrker norsk imperialisme. Også den norske  
staten går med enorme overskudd, og oljefondet har vokst voldsomt hvert eneste år. Undersøkelser  
viser at et stort flertall i befolkningen vil at det skal satses mer på fellesskapsløsninger, men det er  
det motsatte som skjer. Statlige selskap som Telenor og Statoil har blitt delprivatisert og  
hjørnesteiner i den norske velferdsstaten angripes og svekkes. Grunnlaget for arbeiderklassens  
organisering og kamp, solidaritetstankegangen, er kraftig svekket og erstattet med individuell  
tenkning og ideologien om at ”en hver er sin egen lykkes smed.” Dette forsterkes gjennom statlig  
stimulering av privat forbruk og et forbruksmønster som er sterkt ressursog miljøfiendtlig, og som  
går på bekostning av satsing på offentlig velferd. Næringslivsog samfunnstoppene har sikret seg et  
luksusliv, klasseforskjellene vokser og stadig flere blir fattige. 
Dette er ikke et særnorsk fenomen, men et resultat av en internasjonal markedsliberalisme som vil  
legge alle sider av samfunnet åpent for profittjakt. Den sterke globaliseringen av økonomien krever  
størst mulig markedsadgang og frihet i forhold til landene i den 3. verden. I tillegg ser vi et stadig  
økende press for privatisering og nedbygging av offentlig sektor over hele verden.
WTO – internasjonale handelsorganisasjoner
World Trade Organisation (Verdens Handelsorganisasjon) er i dag det viktigste organet for de store  
flernasjonale selskapene. Daværende RV, forløperen til Rødt, var det eneste partiet som stemte mot  
WTO da Stortinget vedtok norsk tilslutning 30. november 1994. Gjennom denne organisasjonen, og  
særlig GATS-forhandlingene, øves det særlig press på landene i Sør for å oppgi sin nasjonale  
kontroll over næringsliv og naturressurser. De flernasjonale selskapene krever at landene må åpne  
opp for stadig nye markeder.
Rødt tar aktivt del i kampen mot markedsliberalismen både internasjonalt og nasjonalt gjennom  
deltakelse i organisasjoner som Nettverk Mot Markedsmakt, For velferdsstaten og Nei til EU. Rødt  
støtter aksjoner som retter seg mot WTO, IMF (Det internasjonale Pengefondet) og Verdensbanken.
Offentlig styring og kontroll av økonomien
Rødt går inn for at staten skal føre en aktiv økonomisk politikk for å hindre arbeidsløshet, sikre  
næringsutvikling også i distrikts-Norge, og fremme den nødvendige omleggingen som  
klimautfordringen krever. Rødt vil kjempe for å opprettholde viktige velferdsordninger som en god  
offentlig skole, folketrygden og en god offentlig helseog sosialsektor. Rødt vil gjeninnføre både  
sterk offentlig kontroll med kredittog rentepolitikken, valutarestriksjoner og styring av  
finansinstitusjonene. Det siste tiåret har Norges Bank fått en stadig mer løsrevet stilling inspirert av  EUs helt selvstendige sentralbank. Det å holde arbeidsfolks kjøpekraft i sjakk, er blitt viktigere enn  
hensynet til sysselsetting og næringsutvikling. Rødt mener at både Norges Bank og rentepolitikken  
skal styres av folkevalgte for å oppnå arbeid til alle og forhindre økte forskjeller mellom rike og  
fattige i Norge.
Skattlegg de rike
Rødt vil skattlegge de rike og fjerne skatten fra de fattige. Rødt går inn for skattlegging av aksje-,  
finansog valutatransaksjoner, og støtter kravet om en såkalt Tobinavgift. Rødt vil samarbeide med  
og støtte Attac, For velferdsstaten og andre aksjoner som slåss for å endre deler av den økonomiske  
politikken til fordel for folk flest. Rødt vil gjeninnføre tidligere konsesjonslovgivning som sikret  
norske bedrifter mot oppkjøp fra utlandet. Rødt ønsker å opprettholde og utvikle arbeidsplasser i  
Norge og støtte alle folks rett til å utvikle sine egne land økonomisk og sosialt
Rødt arbeider for:
1.en sterk offentlig sektor som tar ansvar for og som kan sikre velferdsbehovene til barn,  
eldre, uføre, syke og funksjonshemmede på lik linje med arbeidsføres behov
2.å stoppe markedsrettingen av offentlig sektor
3.at offentlig forbruk skal prioriteres foran privat forbruk
4.6-timers normalarbeidsdag.
5.reell rett til lønnet arbeid for alle arbeidsføre
6.statlige boligbanklån med fast lav rente og nedbetaling over minst 50 år.
7.å si opp EØS-avtalen og skjerme strategisk viktig produksjon (mat, energi)
8.full åpenhet rundt norske krav og standpunkter i de pågående WTOog GATS-
forhandlingene 
Kapittel 2. Kvinnefrigjøring
Rødts mål er full kvinnefrigjøring. Likestilling mellom kjønnene er ikke nok. Vi ønsker å sprenge  
rammene for de trange kjønnsrollene og fjerne alle former for kvinneundertrykking. Kapitalismen  
er avhengig av kvinners underordning i familien og arbeidslivet. For å oppnå full kvinnefrigjøring  
er det nødvendig med et totalt brudd med det kapitalistiske systemet. Rødt går inn for tiltak som kan  
styrke kvinners stilling økonomisk, juridisk og ideologisk, og går mot alle endringer som kan  
undergrave de rettighetene kvinner har oppnådd.
For økonomisk sjølstendighet
Rødt ser på kvinners økonomiske sjølstendighet som en forutsetning for kvinnefrigjøring. Familien  
er i dag en økonomisk grunnenhet og en del av samfunnets økonomiske basis. Fortsatt har kvinnene  
hovedansvar for omsorgsarbeidet i familien. Dyre barnehageplasser, kontantstøtta og for høye  
priser på SFO er eksempler på dette. Kvinner tilpasser ofte sin tilknytning til arbeidslivet til sin  
rolle i familien. Samfunnets kjernefamiliefokus er redusert, men fortsatt usynliggjøres og  
diskrimineres eneforsørgere, homofile og lesbiske familier, og de som velger å bo alene.
Rødt arbeider for:
1.kvinners økonomiske sjølstendighet. 
2.samfunnsmessig ansvar for barn, syke og gamle. 
3.lovfesta rett til barnehage fra fødselen av 4.gratis barnehager og SFO
5.å fjerne kontantstøtta
6.å legge til rette for kollektive boformer 
7.å styrke eneforsørgeres rettigheter 
8.å gå mot tvungen delt bosted og omsorg ved samlivsbrudd 
9.å heve overgangsstønaden til eneforsørgere og utvide stønadsperioden 
10.å endre bidragsregler som skaper fattige kvinner og barn
Kvinners lønn og inntekt
Kvinnedominerte yrker lønnes dårligere enn mannsdominerte yrker både i offentlig og privat  
sektor. Sjøl innen samme yrkesgruppe tjener ofte menn mer enn kvinner. Kvinner lønnes lavere enn  
menn fordi de er kvinner. Dette er uttrykk for maktforholdet mellom kjønna, og er vevd inn i det  
kapitalistiske økonomiske systemet, der kvinners arbeidskraft har mindre verdi.
Rødt arbeider for:
1.6timers normalarbeidsdag med full lønnskompensasjon 
2.å fjerne all lønnsdiskriminering knyttet til kjønn
3.å bekjempe lønnssystemer som fører til individuelle personlige tillegg
4.egen kvinnepott fra regjering/Storting for å utjamne lønnsulikhetene
5.å sikre at gravide ikke diskrimineres i arbeidslivet
6.at trygdeog pensjonsregler ikke skal virke diskriminerende for kvinner 
7.8. mars som offentlig fridag 
Fødselspermisjon
Rødt ønsker å utvide fødselspermisjonen til 52 uker med full lønn. Moren skal sikres 3 uker før  
fødsel og 8 uker etter fødsel av helsemessige årsaker. Den andre forelderen får rett til 8 uker. Resten  
av permisjonen kan benyttes av mor, den andre forelderen eller annen omsorgsperson.
Rødt arbeider for:
•å utvide fødselspermisjonen til 52 uker med full lønn 
•selvstendig opptjening av fødselsstønad for begge foreldre
•rett til foreldrepenger ved fødsel og adopsjon skal gjelde også for mødre på attføring
Frihet til å velge
Siden 1978 har kvinner selv kunnet bestemme om de vil fullføre en påbegynt graviditet eller ikke.  
Abortloven har stor oppslutning, men allikevel er den utsatt for stadige angrep. Kvinner blir forsøkt  
påført skyld og skam, helsepersonell kan reservere seg mot abortinngrep, og abortmotstanderne  
Amathea er faste rådgivere på mange sjukehus. I tillegg må fortsatt kvinner som ønsker abort etter  
12. uke møte foran en nemnd, som skal avgjøre om kvinnen får lov til å ta abort eller ikke. Retten  
til selvbestemt abort er sentral i kvinners rett til å bestemme over egen kropp og eget liv. Abort er  
ikke et problem, det er de uønskede svangerskapene som utgjør problemet.
Rødt arbeider for:1.jordmødre og helsesøstre skal ha samme rett som leger til å skrive ut Ppiller
2.midler til forskning på trygg og sikker prevensjon 
3.å overføre den offentlige støtta fra Amathea til helsestasjoner for ungdom
4.at egenandelen på sterilisering fjernes 
5.rett til medisinsk abort ved helsestasjon/lokalt legesenter med oppfølging av 
6.primærhelsetjeneste
7.rett til sjølbestemt abort mellom 12. og 18. svangerskapsuke. Vekk med nemndene.
8.å oppheve reservasjonsretten for helsepersonell
9.tidsavgrenset rett til farskapstest 
Slipp glede og kjærlighet løs!
Seksuell frigjøring er frihet til seksuell utfoldelse uten skyld og skam, og uten frykt for vold og  
tvang. Gratis og lett tilgjengelig prevensjon og retten til selvbestemt abort er grunnleggende  
forutsetninger. Rødt vil være med på å fremme mellommenneskelige og samfunnsmessige forhold,  
der seksualitet verken er tabubelagt, syndig eller kommersialisert, men anerkjent som en viktig del  
av tilværelsen. Et aktivt seksualliv med andre er ikke en menneskerett. Ingen skal kunne kreve at  
andre skal tilfredsstille deres seksuelle lyster gjennom betaling eller belønning. 
Rødt arbeider for:
•å bekjempe maktforholdet mellom kjønna og andre maktstrukturer som muliggjør  
seksualisert undertrykking 
•å knuse puritanismens makt, tabuer og moralisme i debatten om seksualitet 
•å bekjempe pornoliberalismen
•kurs i skolen etter modell av «Sett grenser!». Kursene skal bevisstgjøre ungdom på seksuell  
trakassering, og sette jenter i stand til å sette grenser.
Knus skjønnhetstyranniet!
Skjønnhetsidealer stjeler kvinners tid, tanker og penger. Rødt går imot propaganda som viser at bare  
kvinner som ligner reklamebilder er verdifulle, og avviser presset på kvinner om å forandre  
utseende for å tilfredsstille kommersielle idealer. Mediene må ansvarliggjøres for den viktige rollen  
de spiller i opprettholdelsen av trange kjønnsroller og et umenneskelig kroppsideal. Rødt vil påpeke  
medias ansvar for kvinners selvbilde og helse. Media må unngå å fremme skjønnhetsindustriens  
interesser, og ikke bidra til å skape behov for skjønnhetsprodukter.
Rødt arbeider for:
1.å anmelde kvinnediskriminerende reklame 
2.holdningskampanjer om ungdoms forhold til kjønn, kropp og seksualitet i skolen. 
3.forebyggende tiltak mot spiseforstyrrelser 
4.å kreve opprettelse av avdelinger med spesialkompetanse på behandling av spiseforstyrrelser  
i sjukehus over hele landet 
5.at media ikke omtaler overgrep som sex
6.at media ikke reduserer kvinner til kropp, og ikke bruker avkledde kropper som  
illustrasjoner 7.at media tar ansvar for skjønnhetsidealene som presenteres. Alle manipulerte bilder, også i  
annonser, må merkes. 
Bekjemp menns vold mot kvinner
Menns vold mot kvinner er uttrykk for den maktubalansen som finnes mellom kjønna i samfunnet,  
og er et alvorlig samfunnsproblem. Volden begrenser og ødelegger kvinners liv, og hindrer  
kvinners fulle deltakelse i samfunnet. Arbeid mot menns vold mot kvinner må gjøres ut fra et  
rettslig, sosialt, økonomisk og helserelatert perspektiv, og ut fra et likestillingsperspektiv. Rødt skal  
ha nulltoleranse overfor menns vold mot kvinner. Menn må involvere seg og ta ansvar for menns  
vold mot kvinner.
Bare en liten del av voldog voldtektssaker mot kvinner blir anmeldt. Blant de sakene som blir  
anmeldt er henleggelsesprosenten høy, og bare 10 % blir domfelte. Politiet og rettsvesenet mangler  
kompetanse på, og kunnskap om vold mot kvinner. Rettssikkerheten til kvinner og barn i voldsog  
overgrepssaker er for dårlig.
Rødt arbeider for:
1.økt støtte og full beskyttelse til voldsutsatte kvinner og barn
2.tilgang til voldsalarmer som virker og effektive besøksforbud
3.at voldsutøvere skal forlate hjemmet, ikke kvinner og barn
4.full statlig finansiering av krisesentrene
5.at politi, rettsvesen, sosialkontor og politikere øker sin kunnskap om vold mot kvinner, og  
konsekvensene for barn som er vitne til vold
6.at regjeringen må kartlegge menns vold mot kvinner og beregne omkostningene av volden
7.nasjonalt kunnskapsenter i spørsmål om menns vold mot kvinner
8.at «Alternativ til vold» bygges ut over hele landet
9.at utlendingsloven håndheves slik at kjønnsbasert forfølgelse gir rett til asyl 
10.å fjerne 3årsregelen og gebyrene for innvandrerkvinner som skal søke oppholdstillatelse
11.å fjerne bestemmelser om flytteforbud for mor
Kampen mot kjønnslemlesting
Kampen mot kjønnslemlesting er sentral i kampen for kvinners rett til egen seksualitet og kontroll  
over egen kropp. I dette arbeidet er Inter African Comittee (IAC) en drivkraft, og Rødt støtter  
arbeidet i IAC og andre organisasjoner som jobber mot kjønnslemlesting. Rødt ønsker at fokus må  
være en varig holdningsendring, og at samarbeid med kvinner som har vært utsatt for  
kjønnslemlesting er sentralt for å oppnå dette. Rødt ønsker ikke tvangsundersøkelser av jenter, men  
økte midler til forebyggende arbeid.
Rødt arbeider for:
•tiltak for personer som er kjønnslemlestet eller blir utsatt for kjønnslemlesting i Norge. Det  
skal være tiltak som omfatter tilbud om medisinsk, sosial og psykologisk oppfølging både til  
offer og familie. 
•styrking av kompetanse til ansatte i skole, helse og sosialsektoren slik at de kan tilby  
kvalifisert hjelp til personer som er utsatt for kjønnslemlesting 
•forbud mot omskjæring av gutterMot salg av kjønn og kropp
Porno og prostitusjon er vold mot kvinner. Rødts mål er et samfunn uten seksualisert undertrykking,  
og dermed uten porno og prostitusjon. Den internasjonale handelen med kvinner og barn er en av  
verdens mest lønnsomme industrier. Prostitusjon gir kvinner alvorlige helseskader, og hindrer  
likestilling og utvikling. Menn som kjøper kvinner i prostitusjon er ansvarlige for at kvinner påføres  
skade, og er støttespillere for pornoog prostitusjonsindustrien. Halliker og bakmenn etablerer  
prostitusjon i land der mulighetene for fortjeneste er størst, der myndighetene ikke hindrer  
etablering, og der det er liberale holdninger til porno og prostitusjon. Kjøp av seksuelle tjenester må  
derfor være forbudt, og kvinner i prostitusjon må hjelpes ut.
Porno er ikke fiksjon, det er virkelige mennesker som avbildes. Rødt ønsker en lov mot porno som  
ikke rammer seksuelle skildringer, men kvinneundertrykkende framstillinger. Rødt mener Norge  
må etterleve internasjonale forpliktelser for å bekjempe handel med kvinner og barn, for å hindre at  
stadig flere fattige kvinner haver i pornoog prostitusjonsindustrien.
Rødt arbeider for:
1.å bekjempe pornoog prostitusjonindustrien
2.en pornolov som retter seg mot kvinneundertrykkende framstillinger, og som blir håndhevet
3.lovforbud mot kjøp av seksuelle tjenester
4.at kvinner i prostitusjon får hjelp til å slutte, at utenlandske kvinner i prostitusjon får  
oppholdstillatelse eller hjelp til trygg retur og reetablering i hjemlandet
5.økt bevisstgjøring om skadene ved prostitusjon gjennom holdningskampanjer og opplæring i  
skolen
6.at ansatte i forsvaret, i organisasjoner og bedrifter med oppdrag i utlandet skal skoleres i  
spørsmål knyttet til skadene ved prostitusjon
Kapittel 3. Velferd og solidaritet
Den norske velferdsstaten er et resultat av arbeiderklassens kamp og sosialdemokratiets forsøk på å  
skape sosiale velferdsordninger innenfor rammen av en kapitalistisk økonomi. Viktige  
velferdsordninger er vedtatt med støtte også fra deler av næringslivet fordi dette samsvarte med  
deres interesser i en periode av kapitalismens utvikling . Den norske velferdsstaten kjennetegnes av  
en sterk offentlig sektor med ordninger som skal gjelde for alle. For kvinner har fellesskapsløsningr  
innen omsorg for barn og eldre ført til muligheter for utdanning og arbeid, som igjen har ført til at  
mannen er blitt mer delaktig i privat omsorg for egne barn.
Dårligere eller dyrere fellesløsninger vil tvinge den som er dårligst lønnet i familien til å slutte i  
jobb og overta omseorg for barn eller syke familiemedlemmer. Nedbygging av fellesskapsløsninger  
vil derfor særlig ramme kvinnene.
Privatisering, EØS-avtalen og GATS
For at kapitalismen kan utvikle seg har den stadig behov for nye markeder. Selskaper, aksjeeiere og  
andre har et stadig behov for økt profitt. Offentlig sektor forvalter store verdier som kapitaleierne nå  
vil ha tak i. Derfor trues offentlig sektor stadig oftere av privatiseringsframstøt. EØS-avtalen og  
GATS-avtalen (WTOs avtale om handel med tjenester) brukes som brekkstang for privatisering og  
markedsstyring av gjenværende offentlige tjenester.
Stadige effektiviseringskrav og den økonomiske utarminga av offentlig sektor de seinere år har gitt  
folk et dårligere tilbud. Utviklingen fører til at et økt antall private tjenesteleverandører retter seg  mot et kjøpekraftig marked. Dette skaper samtidig et utarma offentlig tilbud for de som ikke har råd  
til private løsninger. Utviklingen er en bevisst strategi for å få folk til å distansere seg fra det  
offentlige tilbudet og bane vei for et privat tilbud med kvalitet etter betalingsevne. En utvikling som  
står i voldsom kontrast til folks rettmessige krav om høy kvalitet på velferdsgodene og kravene om  
demokratisk styring av velferdstilbudenes omfang og fordeling. Forskjellene mellom folk blir større  
og klasseskillene øker.
Kamp for velferdsgoder og et sosialistisk samfunn
Skal vi hindre at velferdsstaten ødelegges, mener Rødt at det er nødvendig med mobilisering på  
grunnplanet. Dette må skje gjennom lokale initiativ og på tvers av tradisjonelle organisasjonsskiller.  
Kampen for velferdsstaten er viktig for bevissthet om fellesskap og solidarisk ansvar. Det finnes  
alternativer til kapitalstyring av velferd. Folk må gis muligheten til å se for seg et sosialistisk  
samfunn med velferdsgoder som en selvfølgelig del av menneskenes omsorg for hverandre. Derfor  
støtter Rødt enkeltkrav som vil gi folk bedre velferdsgoder. Samtidig mener Rødt at den optimale  
velferdsstat bare kan få gode livsvilkår i et sosialistisk samfunn.
Rødt arbeider for:
1.en sterk, demokratisk styrt offentlig sektor, som møter folk med respekt og lydhørhet.
2.offentlig eierskap og styring av kollektivtransport, posttjenester, telenett, kraft og vann
3.at tjenester som er privatisert skal tilbakeføres til offentlig eie og folkevalgt kontroll
4.å overføre mer av den samfunnsnyttige tjenesteproduksjonen til offentlig sektor
5.gratis tjenester innen helse, omsorg og utdanning
6.å utvide helsebegrepet til også å gjelde øyne og tenner gratis tannlege og gratis briller 
7.at egenandeler på høreapparat fjernes slik at dette blir gratis
8.statlig minstesats for sosialhjelp i tråd med anbefalingene fra SIFO (Statens Institutt for  
Forbruksforskning) og statlig dekning av sosialhjelpsutgiftene
9.å forsvare og styrke folketrygden
Kapittel 4. Fattigdom
Et samfunn er aldri bedre enn hvordan det behandler de svakeste. Forskjellene mellom rik og fattig  
øker i Norge i dag, og stadig flere opplever på kroppen hvordan det er å være fattig. Rødt vil  
arbeide for å jevne ut forskjellene mellom fattig og rik i Norge. 
I dag er sosialhjelpssatsene altfor lave og varierer i stor grad fra kommune til kommune. Særlig er  
variasjonen stor i forhold til barnetilleggene. Rødt vil foreslå en nasjonal standard på  
sosialhjelpssatsene på nivå med SIFOs standardbudsjett for husholdningene. Finansieringen av  
sosialhjelpssatser på SIFO-nivå må skje ved øremerking av statlige midler.
Rødt arbeider for:
•at sosialhjelpssatsene skal opp på SIFO-nivå (Statens institutt for forbruksforskning)
Bedring av dagpengeordningen
Ordningen der det var mulig å få utbetalt dagpenger i tre år, må gjeninnføres, slik tilfellet var fram  
til 2003. Med dagens ordning er du bare sikret dagpenger i to år. Dette fører til at mange blir  
tvunget over på sosialhjelp og ut i unødig fattigdom. Ferietillegget på dagpengene må gjeninnføres. Å reise på ferie er i dag et gode som ikke alle kan  
benytte seg av. Tall fra SSB viser at 25 % ikke hadde råd til å reise på ferie sommeren 2005. Rødt  
mener alle skal ha rett til å kunne reise på ferie minst en gang i året, og komme seg vekk fra  
hjemmet sitt dersom en ønsker dette. 
Rødt arbeider for:
•at utbetaling av dagpenger i tre år gjeninnføres og at ferietillegg utbetales
Barnetillegget i trygdeytelsene må økes.
Barnetillegget for mottakere av attføringspenger, rehabiliteringspenger og midlertidig uføretrygd  
skal opp på samme nivå og reguleres i samsvar med barnetillegget for varig uføretrygdede. I dag får  
ikke foreldre som går på attføring eller rehabiliteringspenger like mye i barnetillegg som varig  
uføretrygdede.
Overgangsstønaden til eneforsørgere. 
Fram til 1998 fikk en overgangsstønad i ti år. Rødt mener at et godt tiltak for at eneforsørgere skal  
komme seg ut av fattigdom, er muligheten til å ta høyere utdanning. Eneforsørgere er i dag en av de  
fattigste gruppene i Norge. Stønadsnivået må økes. 
Rødt arbeider for:
at overgangsstønaden må økes og stønadsperioden forlenges fra tre til ti år
Gratis barnehager
Barnehagen er en del av utdanningssystemet, og en viktig faktor for at alle barn skal sikres  
likeverdige, gode oppvekstvilkår og en god barndom. Gratis, offentlige barnehager for alle barn er  
en viktig rettighet for å bekjempe et klassedelt samfunn.
Gratis SFO
Prisen på SFO-plasser varierer enormt. Det skal ikke være bosted og størrelsen på foreldrenes  
lommebok som avgjør hvilke oppvekstvilkår barn får. Rødt vil arbeide for at gratis SFO-plass  
innføres.
Sosial boligbygging
Norge trenger en storstilt sosial boligbygging der staten og kommunene bygger utleieboliger med  
lav husleie. I liberaliseringen av boligmarkedet har en tatt hensyn til kapitalen framfor  
menneskelige behov. Antall boligløse øker, og de fattige er henvist til et kynisk leiemarked. 
Rødt arbeider for:
•at Husbankens rente skal tilbake til 2 %, og at lånene får minst 50 års avdragstid
•at Husbankens lånerammer skal styrkes slik at den blir en bank for folk flest
•statlig finansiering av en storstilt kommunal boligbygging
•at offentlige boliger skal være vesentlig billigere enn ”gjengs leie”
Samme rettigheter for nordmenn, flyktninger, asylsøkere og innvandrere
Dagens regelverk for stønader og trygder ble til i en periode da det nærmest ikke fantes asylsøkere,  flyktninger eller innvandrere i Norge. Den norske stat har ikke greid å forandre lover og regler slik  
at de tar hensyn til at Norge er en del av en globalisert verden. Rødt vil ha harmonisering av  
regelverk og lover for å fjerne alle diskriminerende regler mot asylsøkere, flyktninger og  
innvandrere.
Ingen med fast opphold i Norge skal ha mindre enn minstepensjon som alderspensjonist. Hvis en  
pensjonist bosetter seg utenfor Norge, får vedkommende med seg pensjon i forhold til reell  
opptjening og antall år bosatt i Norge.
Rødt arbeider for:
•at asylsøkere må få økonomisk hjelp som tilsvarer minst statens veiledningssatser for  
sosialhjelp, uansett om asylsøkerne har fått avslag 
•at asylsøkere skal ha arbeidstillatelse mens hele saksbehandlingen pågår
•at de samme trygderettigheter som gjelder for nordmenn skal gjelde for flyktninger og  
innvandrere 
•at innvandrere må ha rett til vanlig alderspensjon på minstepensjonsnivå fra folketrygden  
selv om de ikke oppfyller kravene om botid
Egenandeler i helsesektoren
Rødt vil fjerne alle egenandeler i helsesektoren og innføre gratis tannlege. For at alle skal ha  
mulighet til å benytte seg av velferdsgoder som lege, medisiner, hjemmehjelp og lignende må dette  
finansieres over skatteseddelen, ikke ved hjelp av egenandeler.
Rødt arbeider for:
•at alle særskatter i form av egenandeler på funksjonshemming, uførhet og sykdom, fjernes
•gratis tannhelsetjeneste
Gebyrer og byråkrati
Det er dyrt å være fattig. Staten er selv en av de verste til å øke regningene med purreog  
inkassogebyrer og går ofte aggressivt løs på fattiges lønnsinntekt, barnetrygd og kontantstøtte for å  
få dekket sine krav. Det er komplisert å være fattig. Du sendes fra kontor til kontor, og du må brette  
ut stadig flere sider av livet ditt. Rødt ønsker en avbyråkratisering og menneskeliggjøring av det  
offentliges førstelinjetjeneste.
Rødt arbeider for:
•regler som avskjærer det offentliges adgang til å øke sine krav mot enkeltpersoner med egne  
gebyrer og tilleggsbeløp
•lavere tak for gebyrer for privat innkreving
•plikt for offentlige kontorer til å informere den enkelte bruker om rettigheter og plikter som  
må antas å ha betydning for brukerenKapittel 5. Eldreomsorg
Eldreomsorg dreier seg om å gi gamle mennesker best mulige forutsetninger for å kunne leve et  
fullverdig liv. Det dreier seg om å gi nødvendig hjelp slik at fysisk og psykisk slitasje ikke hindrer  
dem i å utfolde seg som verdifulle, skapende mennesker. Eldre mennesker må sikres en materiell  
trygghet etter hvert som jobb og deler av ens vanlige sosiale miljø forsvinner. De gamle må få  
tilfredsstillende helsemessig behandling, rehabilitering og pleie for å redusere og helst bli kvitt sine  
helsemessige plager. Framfor alt dreier eldreomsorg seg om å sikre menneskelig kontakt og  
tilrettelegge for sosial utfoldelse i en livsfase, der mange etter hvert mister store deler av sitt vanlige  
sosiale nettverk. Eldre er stor ressurs. De har kunnskaper og erfaringer som er verdifulle for  
samfunnet.
Rødt arbeider for:
1.å bygge ut eldresentra, kulturog undervisningstilbud for eldre og sosialt arbeid for eldre.
2.et dagsentertilbud for aldersdemente i alle kommuner, slik at det legges til rette for at de  
som ønsker det kan bo lenger hjemme.
3.gratis tekniske og praktiske hjelpemidler til eldre, også gratis trygghetsalarm til de som  
trenger dette.
4.økt transportstøtte, flere gratis drosjeturer.
5.å forsvare folketrygda mot alle kuttforslagene i pensjonsreformen. Minstepensjonen må  
heves til 3G (G=Grunnbeløpet i Folketrygden), og pensjonene må hvert år justeres i takt  
med lønnsutviklingen. For innvandrere og flyktninger må det inngås pensjonsavtaler med  
opprinnelsesland.
6.Utbygg systemet med reduserte priser for pensjonister på reise og kulturtilbud.
7.Støtt eldres interesseorganisasjoner med ressurser.
8.Ambulerende team må opprettes i alle kommuner for å lære opp ansatte ved sykehjemmene  
og i hjemmetjenesten og hjemmesykepleien i innsetting og vedlikehold av høreapparater og  
andre hjelpemidler.
Offentlig utbygd eldreomsorg
Rødt tar avstand fra det rådende politiske synet som framstiller eldre mennesker først og fremst som  
en utgiftspost. Det er et mål å utvikle samfunnet slik at helsestandarden og levekårene bedres for  
alle. En konsekvens av dette er at folk lever lengre. For at dette skal bli et gode alle har glede av,  
må ressursbruken i samfunnet planlegges slik at eldre får et trygt og innholdsrikt liv. En godt  
utbygd offentlig eldreomsorg er en forutsetning for dette.
Offentlig omsorg er i ferd med å privatiseres pga. kommuneøkonomien. Kommunenes mangel på  
midler tvinger dem til å legge ned sykehjem, skjære ned på spesielt praktisk bistand i hjemmet, og  
stoppe med alt som ikke er lovpålagt, f.eks. rehabilitering.
Omsorgstrengende føler at trygghet er det viktigste: trygghet for å få den omsorg de trenger, når de  
trenger det.
Det er i dag i hele landet tendens til å framstille "omsorgsboliger med heldøgns tilsyn" som  
likeverdig med sykehjem, fordi kommunene da slipper utgifter, som de velter over på de  
omsorgstrengende selv og noe på staten.
Også innen eldreomsorgen blir "innsatsstyrt finansiering" til et plussord, som gir gjør den  
nødvendige omsorgen til en en markedsstyrt størrelse, klar for konkurranseutsetting.
I dag må pleierne løpe fortere og gå av jobb full av dårlig samvittighet for alt de ikke har rukket å  gjøre i løpet av arbeidsdagen.
Rødt arbeider for:
1.at det skal være et offentlig ansvar for å utføre nødvendig omsorg av eldre i èn kjede
2.at eldre skal føle trygghet for å motta den omsorg de til enhver tid har behov for
3.at faglige, ikke økonomiske, grunner skal ligge til grunn for også sykehjemstilbud når det er  
krevet 
4.å styrke den offentlige eldreomsorgen Nei til all privatisering og egenandeler 
5.å sikre et differensiert pleieog omsorgstilbud der det fins både sykehjem, aldershjem og  
omsorgsboliger samt særskilt innrettede tilbud til demente. 
6.at omsorgsboliger ikke skal erstatte sykehjemsplasser 
7.at antall sykehjemsplasser må økes kraftig slik at dekningsgraden tilsvarer det statlige  
minstekravet på 25 prosent av antall eldre over 80 år i alle kommuner. 
8.at god dekning av behovet for leger, pleiepersonell, aktivitører, ergoterapeuter og  
fysioterapeuter til den eldre del av befolkningen må sikres 
9.tilrettelegging for eldre med innvandrerbakgrunn både på institusjoner og i hjemmebasert  
omsorg.
10.at de eldre må sikres varm, nylaget næringsrik middag hver dag, og det må avsettes tid til at  
den enkelte kan innta måltidene sine på en tilfredsstillende måte. Nei til fabrikkmat i  
eldreomsorgen.
11.at eldre hjemmeboende må tilbys å leie tilpassede omsorgsboliger. 
12.Husbanken må ha egne midler for å sikre bygging av omsorgsboliger og refinansiering av  
markedsfinansierte omsorgsboliger.
13.at Stortingets løfte om å finansiere 3/4 del av nye sykehjem og omsorgsboliger over  
statsbudsjettet må innfris. 
14.At kommunene må tilføres kraftig økte statlige tilskudd for å dekke driften av  
eldreomsorgen.
15.lovfestet rett til sykehjemsplass.
Helsetjenester
Det er en sentral oppgave for kommunen å sørge for at alle innbyggere får de helsetjenester og  
omsorgstjenester de har behov for. Egen eller familiens økonomi skal ikke avgjøre om  
funksjonshemmede, syke og gamle får den hjelp de har krav på. Den kommunale hjemmetjenesten  
skal styres ut fra hva folk har behov for. Dette gjelder også legetjenester, sykehjemsplasser og 
tilbud om rehabilitering.
Rødt arbeider for:
•styrking av den kommunale ikke-kommersielle hjemmetjenesten. Hjelpen til eldre i  
hjemmet må stå i forhold til eldres allsidige behov. Stans stoppeklokkeomsorgen og  
samlebåndstenkningen.
•å avvise stykkprisfinansiering i helsesektoren fordi den fører til at eldres behov  
nedprioriteres.
•at økingen i forventet antall eldre pleietrengende møtes med planer for sterk ressursøking til  
den offentlige helsesektoren.•å avvikle bestiller-utførermodellen for omsorgstjenester.
Kvinner
Eldreomsorgen er av stor betydning for kvinnene i Norge. Av de 605 000 som er 67 år og eldre, er  
nesten 60 prosent kvinner. Andelen stiger til 75 prosent hos dem som er 90 år og eldre. De aller  
fleste som jobber innenfor eldreomsorgen er lavtlønte kvinner. Bare innen hjemmebaserte tjenester  
jobber ca. 90.000 ansatte. 
Av landets 250 000 minstepensjonister er 89 prosent kvinner.
Rødt arbeider for:
•at de ansatte i eldreomsorgen må gis tid til å ivareta behovet for menneskelig kontakt og  
utfoldelse. 
•å sikre behovet for fagfolk. I framtidas eldreomsorg må lønns og arbeidsforholdene  
forbedres drastisk.
•at arbeidslivet må ta hensyn til at yteevne reduseres med alderen. Folk skal ha rett til  
redusert arbeidstid når kreftene blir mindre. 
Kapittel 6. Kommuneøkonomi
Kommunene har det daglige ansvaret for de fleste offentlige velferdstjenestene. Gjennom mange år  
har stadig flere oppgaver blitt overført fra statlig nivå til kommunene, likeså har kommunene gjort  
store og nødvendige investeringer i barnehager, sykehjem, omsorgsboliger og skoler. Dette har  
medført svært store gjeldsbelastninger uten at staten har kompensert verken for dette eller gitt  
tilstrekkelige driftsmidler. 
Kommunene må få en større del av kaka
Rødt krever at kommunene og fylkene må få en større del av verdiskapinga i samfunnet til offentlig  
velferd. Den mangeårige reduksjonen av brutto nasjonalprodukts (BNPs) andel til offentlig velferd  
må snus. Lokalpolitikernes gjennomføring av partifellenes nedskjæringsvedtak på Stortinget er  
uansvarlig overfor befolkninga. 
Folkestyre. 
Rødts politikere ser det som sin viktigste oppgave å arbeide for vanlige folk sine interesser. Vi vil  
være talsmenn og -kvinner som ikke glemmer valgprogrammet dagen etter valget. Rødt jobber  
aktivt for å mobilisere til, og delta i lokal aktivitet og motstand. Dette skjer gjennom mange ulike  
typer samarbeid med enkeltpersoner, lag, interesseorganisasjoner, andre partier og fagforeninger.
Rødt arbeider for:
1.at statlige overføringer skal økes slik at de dekker kommunenes og fylkenes kostnader til en  
fullverdig velferdstjeneste
2.at kommunenes og fylkenes andel av skatteinntektene økes
3.at kommunene vedtar budsjett basert på befolkningens behov for tjenestetilbud
4.å stanse privatisering og markedsretting av kommunal forvaltning
5.at bestiller-utførermodellen utelukkes i kommunene
6.tilbakeføring av kommunal virksomhet som er privatisert7.en demokratisering av kommunal virksomhet bygd på brukernes behov og de ansattes  
deltakelse
8.åpne budsjetthøringer i kommunene 
9.at politikerlønninger i kommunene fastsettes ut fra gjennomsnittslønn i KS-området
10.å tilrettelegge for representasjon for innvandrere i folkevalgte organ
Kapittel 7. Lokaldemokrati
For å få et levende lokaldemokrati trengs lokal handlefrihet fra statlig styring og kontroll. Det er  
nødvendig med statlig fullfinansiering av oppgaver som legges til kommunene.
Rødt arbeider for:
•at staten fullt ut skal dekke kostnadene for lovpålagte oppgaver gitt til kommunene. 
•at staten skal slette gjelda kommunene og fylkeskommunene haropparbeida seg gjennom  
flere år med sulteforing og stadig flere tildelte oppgaver fra staten. 
•større grad av frie inntekter som kan gi rom for lokale prioriteringer og reduserer  
avhengigheten og klientforholdet fra lokale myndigheter til sentralmakta. 
•nøkler for fordeling av statlige midler til kommunene som mye bedreenn i dag tar hensyn til  
de lokale forholda og kommunenes reelle kostnader.
Levende lokaldemokrati
Demokratiske prosesser som leder mot politiske vedtak skal foregå med, og blant, folk i alle aldre  
som må gis anledning til å påvirke beslutninger som berører hverdagen deres. Målet bør være lokale  
løsninger tilpasset lokale behov. Dette innebærer fokus på retten til likeverdige tjenestetilbud over  
hele landet med reelt rom for lokale variasjoner som befolkningen selv aktivt deltar i utviklingen  
av. De gode initiativene til forbedring av samfunnet kommer fra lokalsamfunnets innbyggere, og  
verken oppstår eller løses i et isolert politisk vakuum. Folk må derfor gis anledning til å engasjere  
seg, kjempe for saker og ikke gi opp krav som peker mot en mer solidarisk og rettferdig verden. 
Rødt arbeider for:
•at det etableres aktive lokaldemokratiske organ hvor barn og unge får rett og mulighet til  
reell innflytelse på saker som behandles. 
•tiltak som gjør politiske beslutningsprosesser mer tilgjengelige og åpne for alle innbyggere.
•tiltak som involverer innbyggere, tillitsvalgte, organisasjoner, brukere og pårørende i  
utvikling av kommunale tjenester, og at de gis mer direkte innflytelse på  
saksbehandlingsprosesser fram mot lokalpolitiske vedtak. 
•å tilrettelegge for at lag og organisasjoner som samarbeider med kommunen om  
tjenesteutvikling gis vilkår som gjør det mulig å være reelle deltakere 
•at 16-åringer får stemmerett ved kommunevalg
Kommunens ansatte
Rødt anser kommunen og eventuelle kommunale selskaper som innbyggernes egen eiendom og  
verktøy for å kunne yte gode og likeverdige tjenester for alle som trenger det. Operatørene av dette  verktøyet er kommunens egne ansatte. Ansatte i norske kommuner er avgjørende viktig for å sikre  
tilbudene som vedtas av lokaldemokratiet, samtidig som de folkevalgte har en kollektiv  
arbeidsgiverrolle i denne sammenhengen.
Rødt arbeider for:
•at organisasjonsutvikling i kommunen skjer i samarbeid med ansatte på alle nivå. 
•tiltak som forkorter veien fra idé til vedtak når det gjelder forslag fra ansatte som kan bidra  
til forbedringer av arbeidsmiljø og arbeidsrutiner ved den enkelte arbeidsplass. 
•at deltidsstillinger erstattes med 100 % stillinger i kommunene ut fra prinsippet heltid en  
rettighet, deltid en mulighet.. 
•at det igangsettes forsøk med 6-timersdag i kommunene. 
Stat, fylkeskommuner og kommuner (styringsnivå)
Oppgaver og ansvar bør desentraliseres, slik at de løses nærmest mulig brukerne av  
velferdstjenestene. Oppgaver som krever stor grad av samordning mellom flere kommuner bør  
løses gjennom interkommunalt samarbeid uten at dette må gå på bekostning av folkevalgt styring.  
Statlige oppgaver som i dag ligger hos fylkesmannen bør vurderes overflyttet til fylkeskommunen  
eller til kommunen, med unntak av oppgaver som handler om tilsyn og kontroll.
Fylkeskommunen bør styrkes til å bli en reell regional utviklingsaktør. Framtida for  
fylkeskommunen avgjøres nå. Rødt ønsker en direkte valgt fylkeskommune og som har flere og  
tydeligere oppgaver. Det er behov for tre styringsnivåer; en utvikling mot en tonivåmodell med  
kommuner kombinert med statlige regioner vil etter Rødts syn svekke demokratiet og folkevalgt  
styring. 
Rødt arbeider for:
•desentraliserte oppgaver og overføring av ansvar fra stat til kommune/fylkeskommune. 
•utvidelse av fylkeskommunens arbeidsoppgaver. 
•å forhindre tvangssammenslåing av kommuner og fylker. 
•opprettholdelse av antallet folkevalgte representanter i kommunestyrer og fylkesting. 
Kommunale selskaper
Det er innbyggernes behov som skal ligge til grunn for driften av all kommunalt eid virksomhet.  
Debatter og diskusjoner bak lukkede dører blir snevre og hindrer utvikling med fokus på hva som er  
viktig for innbyggerne i lokalsamfunnet. For å sikre demokratisk og deltakende utvikling av de  
kommunale tjenestene må derfor beslutningene løftes ut av lukkede styrerom og inn i  
kommunestyrer og fylkesting. 
I kommuner der kommunale foretak og aksjeselskaper er etablert arbeider Rødt for tiltak som sikrer  
åpenhet, ryddighet, folkevalgt kontroll og styring, samtidig som vi arbeider for avvikling av slike  
selskap.
Rødt arbeider for:
1.avvikling av alle kommunale foretak (KF) og aksjeselskap
2.at kommunestyre/fylkesting evt. formannskap skal utgjøre generalforsamlingen for  heleide kommunale aksjeselskaper
3.at folkevalgte skal utøve aktiv eierskapsstyring gjennom generalforsamling
4.at kommunestyre/fylkesting etablerer retningslinjer for god virksomhetsstyring av  
selskapene.
5.at det etableres etiske retningslinjer for selskapene, herunder retningslinjer som angår  
miljø
6.at det etableres skriftlige rapporteringsrutiner mellom generalforsamling og  
kommunestyre/fylkesting der hvor disse ikke utgjør generalforsamling.
7.at det etableres retningslinjer for anskaffelser for selskapene
2.at det gjennomføres regelmessige eierskapskontroller av selskapene
Kapittel 8. Demokratiske rettigheter
Rødt ser på kampen for demokratiske rettigheter som svært viktig i et samfunn. Rødt støtter  
organisasjoner som kjemper for demokrati og mot byråkratisering, f. eks. fagbevegelsen,  
kvinnebevegelsen, miljøbevegelsen og andre interesseorganisasjoner.
I den norske lovgivningen er det nedfelt en rekke lover og regler som uttrykker rett til å motvirke  
maktforholdene. Det omfatter tale-, trykkeog organisasjonsfrihet, og stemmerett ved hemmelige  
valg der en kan velge mellom flere partier. Også prinsippene i offentlighetsloven,  
forvaltningsloven, streikeretten og rettssikkerheten er grunnleggende demokratiske rettigheter.  
Dette er lover og forskrifter som må forsvares. Det sterkeste angrepet på folks demokratiske  
rettigheter i Norge er forsøket på å få Norge inn i EU. Et annet angrep er nye og vagt formulerte  
lover mot terror, som åpner for økt overvåkning og forfølgelse av folk.
Rødt arbeider for:
1.fullt innsyn i politiets og forsvarets politiske overvåking etter 1945 og avskaffelse av dagens  
overvåkingspoliti. De ansvarlige for overvåkingen må stilles til ansvar. Berørte personer må  
bes om unnskyldning.
2.at det vedtas en permanent innsynslov
3.at lovgivninga for arbeidsmiljø og streikerett ikke skal uthules
4.at alle ansatte har full ytringsfrihet om sitt arbeidsforhold og innsynsrett i alle forhold som  
angår arbeidsplassen, bortsett fra slikt som kommer inn under vanlig taushetsplikt
5.en lov om arbeiderkontroll i både offentlige og private bedrifter 
6.tillitsvalgte skal ha rett til å undersøke alt som gjelder økonomi og regnskap hos  
arbeidsgiveren
7.det skal være straffbart for en arbeidsgiver å mobbe eller trakassere dem som gjør bruk av  
denne retten
Privatisering
Omdanning av offentlig virksomhet til foretak og aksjeselskap, samt privatisering og salg av  
offentlig eiendom og ressurser, er innskrenking av demokratiet. Beslutninger overføres fra politiske  
organer til lukkede styrerom. Rødt mener at den omfattende liberaliseringa og privatiseringa av  
statlige selskap og kommunale tjenester er et grunnleggende demokratisk problem. Privatisering  
innebærer at kontrollen forsvinner fra folkevalgte organ.Korrupsjon
Korrupsjon i forvaltningen har i dag i hovedsak karakter ved at høytlønnede byråkrater og topp-
politikere utvikler et tett samarbeid med lobbyister, utredningsog konsulentfirma som kjøper seg  
fordelaktige vedtak og medvirkning til vedtak. De siste årene har vi også sett flere eksempler på at  
folk i høye offentlige stillinger har misbrukt stillingene til å berike seg sjøl.
Rødt arbeider for:
•åpne møter i alle offentlige styringsorgan og utvalg med unntak for behandling av  
personsaker
•full offentlighet om alle styreverv, aksjeposter, økonomiske godtgjørelser og  
organisasjonsverv for alle politikere i kommunestyrer, fylkesting, Storting og regjering.
Monopolisering av media
Media og kulturelle institusjoner kjøpes opp gjennom omdanning til aksjeselskap, ved  
reklamefinansiering og sponsing. Størst fare for ytringsfriheten og ytringsmulighetene er  
monopoliseringen av eierskapet i massemedia, og angrepet på produksjonsstøtte til aviser. Også  
kravet til lønnsomhet og forretningsdrift av kulturelle institusjoner er en overhengende fare.
Rødt arbeider for:
•økt pressestøtte som sikrer mangfoldet
•offentlig støtte til nærradiostasjoner
•alle landsomfattende partier som stiller lister i Stortings-, kommuneog fylkestingsvalg må  
sikres god dekning i riksdekkende radio og TV
Statlig rasisme og politimakt
Innvandringsog asylpolitikken norske myndigheter fører, er en sterk innskrenking av de  
demokratiske rettighetene. Politiets aksjoner mot innvandrere for å kontrollere om de har  
oppholdsog arbeidstillatelse er, i tillegg til å være grove rasistiske overgrep, også en trussel mot de  
demokratiske rettighetene i hele samfunnet. Politiets brutale aksjoner mot demonstranter og høye  
bøter for ulovlige demonstrasjoner er angrep på ytringsfriheten, og vil få alvorlige følger om de får  
fortsette.
Rødt arbeider for:
•utvidet rett til demonstrasjoner. Ingen avgrensinger av hvor mange demonstranter som er  
tillatt. Bøteterroren mot demonstranter må stoppes.
Religionsog livssynsfrihet.
Norge er i dag et flerkulturelt og flerreligiøst samfunn. Rødt er for full religionsog livssynsfrihet.  
Dette står i motsetning til å ha en offentlig statsreligion. Vi går derfor inn for skille mellom stat og  
kirke. Staten skal være religiøst og livssynsmessig nøytral og beskyttende. Det er ikke et spesielt  
statlig ansvar at trosog livssynssamfunn skal ha et økonomisk grunnlag for sin virksomhet. De må  
behandles på lik linje med andre frivillige organisasjoner som søker støtte til sin virksomhet. Rødt  
anerkjenner ethvert trosog livssynssamfunns rett til å etablere seg, men kan ikke akseptere  
aktiviteter som bryter med norsk lov, slik som f.eks. likestillingsloven.
Rødt vil ha et filosofi-, livssynsog religionsfag som ikke favoriserer noen trosretninger . Elevene i 
grunnskolen må få en nøytral opplæring om forskjellige ideologier og religioner. Innen et slikt fag  
er etablert, må det innføres full fritaksrett. Rødt vil ha en religionsog livssynsnøytral skole.Likebehandling
Det må bli reell likestilling når det gjelder tilgang til religiøs og livssynsmessig omsorg ved store  
ulykker, på sykehus, i fengsel og i forsvaret. Kommunene må disponere lokaler der det er mulig å  
tilrettelegge for seremonier tilpasset de ulike trosog livssynssamfunns behov. Rødt mener at  
Samarbeidsrådet for trosog livssynssamfunn, som representerer de fleste trosog livssynssamfunn i  
Norge, er en viktig samarbeidspartner ikke bare for Kirkeog kulturdepartementet, men også for  
Utenriksdepartementet i religiøse spørsmål.
Rødt arbeider for:
•å fjerne den kristne formålsparagrafen i skolen
•skille stat og kirke
Innfør republikk
Rødt mener at kongedømmet er en forhistorisk overlevning og er derfor for å avskaffe  
kongedømmet og innføre republikk.
Kapittel 9. EU og EØS
De siste tiårene har det vokst frem regionale frihandelsområder i alle deler av verden som ledd i den  
kapitalistiske globaliseringen. Utviklingen blir støttet opp av et overnasjonalt nettverk og mektige  
internasjonale institusjoner, som Verdens Handelsorganisasjon (WTO), Verdensbanken og Det  
internasjonale Pengefondet (IMF). I praksis er det et regelverk basert på nyliberalisme, dvs. frie  
kapitalog varebevegelser og minst mulig folkevalgt styring. I Europa er det den Europeiske  
Unionen (EU) som er det viktigste uttrykket for dette.
Rødt arbeider for:
•at Norge ikke blir medlem av EU
EØS-avtalen
EU arbeider for å skape et grenseløst marked og å gjennomføre regionalt det de andre institusjonene  
gjør globalt. EUs utvidelse til Øst-Europa er viktig for å nå dette målet. EØS-avtalen ble vedtatt av  
Stortinget i mai 1993 uten at avtalen ble lagt fram i stortingsvalg. EØS-avtalen er en avtale med en  
dynamikk som innfører stadig mer av EUs lovgivning i Norge og bryter ned folks rettigheter på alle  
nivå i forfatningen. 
Som følge av EØS-avtalen er også Norge tvunget til å innføre alle lover som gjelder EUs indre  
marked. Skiftende norske regjeringer støtter aktivt opp om nyliberalisme og kapitalistisk  
globalisering, ikke minst gjennom EØS-avtalen. De støtter også den samme politikken gjennom  
WTO i likhet med andre land i Europa. Den norske storkoalisjonen i EU-saken, Arbeiderpartiet og  
Høyre, støtter interessene til de største kapitalgruppene. Utmelding av EØS er nødvendig for å ta  
tilbake nasjonal styring på viktige områder og for å forsvare den nasjonale sjølråderetten. 
Rødt arbeider for:
•å få sagt opp EØS-avtalen og Schengenavtalen
Sjølråderetten
I tillegg til å være et frihandelsområde tar EU stadig mer form av en superstat med egen domstol,  regjering og militærvesen. De håndhever sine økonomiske og politiske interesser i skarp  
konkurranse med alle andre økonomiske stormakter, ikke minst USA og Japan. Dette framstår som  
en trussel mot sjølråderetten til alle EUs medlemsland som er mindre enn de tre store: Tyskland,  
Frankrike og Storbritannia. Privatisering og angrep på faglige rettigheter gjennomføres med  
bakgrunn i EU-vedtak. Muligheten til å slå tilbake disse angrepene gjennom å legge press på  
nasjonale politikere blir mindre og mindre. Rødt vil samarbeide med alle som vil gjenerobre og  
forsvare den norske sjølråderetten.
Rødt arbeider for:
•å gjenerobre og forsvare norsk sjølråderett
•å kjempe mot angrep på faglige rettigheter med bakgrunn i EU-vedtak
•å hindre norsk tilknytning til euroen
Schengen
Gjennom Schengen og andre tilslutningsavtaler er Norge underlagt store deler av EUs felles  
justispolitikk. I Schengen finnes ingen vetorett, her må Norge godta alt EU bestemmer, ellers blir  
avtalen oppsagt. Dette har ført til en skremmende taushet om Schengen både på Stortinget og i den  
offentlige debatten. Schengens personregistre tjener både til å overvåke og kontrollere politisk  
opposisjon innad og til å stenge flyktninger ute. SIS-registret inneholder millioner av  
personopplysninger. Det overveldende flertallet av dem som er registrert er det EU kaller uønskede  
utlendinger, og ikke kriminelle, slik Schengen-tilhengerne vil ha det til. Schengenregistrene brukes  
blant annet til å kontrollere politiske aktivister som krysser grenser til EUog Schengen-land. Rødt  
vil derfor bidra til å sette søkelys på de demokratiog rettsikkerhetsproblemene Schengen innebærer. 
Rødt arbeider for:
•å si opp Schengenavtalen
Europol
Norge tilsluttes stadig nye deler av justispolitikken til EU, uten debatt. I 2001 gikk stortinget  
enstemmig inn for norsk tilslutning til EU-politiet Europol. Gjennom tilslutning til Dublin-
konvensjonen legger også EU sterke føringer på den norske asylpolitikken. Prinsippet her er at  
avslag i ett land betyr at asylsøknaden ikke skal vurderes i andre land.
De nye bevegelsene
Rødt ser også på kampen mot EU som en del av kampen mot den internasjonale kapitalismen,  
inkludert kapitalismen i Norge. Ved inngangen til det 21. århundre har det vokst frem en global og  
grenseoverskridende bevegelse mot nyliberalismen. Rødt ser det som en viktig oppgave å knytte  
denne bevegelsen opp til kampen mot EU og EØS-avtalen for å få nye grupper med i Nei-fronten.  
Samtidig vil vi kombinere aktivt arbeid i Nei til EU med kritikk av kapitalisme og imperialisme.
Nei til EU
Nei til EU er det organiserte uttrykket for EU-motstanden i Norge. Rødt støtter og deltar aktivt i Nei  
til EU og mener det er viktig å styrke denne organisasjonen 
Samtidig vil vi delta i organisasjoner som reiser motstand mot nyliberalismen mer generelt, og  
knytte dette arbeidet opp til kampen mot EU. Å melde Norge inn i EU er i strid med grunnloven  
med mindre 3/4 av stortinget går inn for dette. Stortinget har to ganger vedtatt at det i tillegg må  være flertall i folket ved folkeavstemning. I tråd med dette vil Rødt på Stortinget stemme nei til  
medlemskap uavhengig av resultatet ved folkeavstemning.
EUs grunnlov
EU har vedtatt ny grunnlov som nå skal ratifiseres (godkjennes) i EUs medlemsland. EU-
grunnloven er det avgjørende skritt for å skape en superstat. Markedsliberalismen grunnlovsfestes  
og gir Brussel enda større makt på bekostning av nasjonalstaten. Rødt krever norsk oversettelse av  
grunnloven. Når Arbeiderpartiet og Høyre vil ha oss inn i EU så er det et minstekrav at folket sjøl  
kan lese hvilket EU vi da skal inn i.
Rødt arbeider for:
1.å hindre norsk tilknytning til den europeiske sikkerhets og forsvarspolitikken gjennom  
ESDP (European Security and Defence Policy)
2.å styrke organisasjonen Nei til EU
3.å bygge allianser med andre nei-organisasjoner i Norge
4.å delta i TEAM-samarbeidet (the alliance of EU-critical movements)
5.å utvikle faglige og andre kontakter med EU-motstandere i EU og i de nye søkerlandene
6.å ta opp EU og EØS i valgkamper
7.at EUs grunnlovsutkast blir oversatt til norsk
Kapittel 10. Skatt.
Dagens byråkratiske og innfløkte skattesystem er skreddersydd for det rikeste mindretallet. For å  
sikre at de slipper billig unna, er det innført ordninger som er ekstremt kompliserte og kostbare å  
administrere, og som åpner utallige smutthull. Et nytt eksempel på dette er de nye skattereglene for  
aksjonærer og aksjeselskaper, som bl.a. omfatter ordningen der alle aksjeselskaper er fritatt for skatt  
på aksjeinntekter. 
Formueskatten er lagt opp slik at lønnstakere og pensjonister med noen sparekroner i banken blir  
kontrollert til siste krone, mens de med høye formuer og gode skatterådgivere i praksis kan betrakte  
den som en frivillig skatt.
Rødt vil i stedet ha et enkelt og progressivt skattesystem, med hovedvekt på direkte skatt på inntekt  
og formue. Inntektsskatten bør senkes for lave inntekter, samtidig som de med svært høye inntekter  
bør betale høyere skatt enn i dag. Aksjeutbytte må beskattes fullt ut. Kapitalistenes ulike inntekter  
fra det arbeidet andre har utført, kalles kapitalinntekt. Rødt mener at slike inntekter bør skattlegges  
hardere enn inntekt fra eget arbeid. Skattesystemet må utformes slik at det ikke lenger lønner seg å  
drive med finansog eiendomsspekulasjon fremfor å investere i nyttig produksjon og tjenesteyting.
Som et første steg vil Rødt endre skattelovgivinga slik at aksjeutbytte og andre former for  
kapitalinntekt må skattlegges etter samme regler som gjelder for lønnsinntekt fra eget arbeid. Det  
betyr at alle former for skattefrie ”skjermingsfradrag” på kapitalinntekt fjernes fra  
skattelovgivningen, og at det blir progressiv beskatning også av kapitalinntekt. Skattereglene i  
Norge er særlig innrettet på å favorisere de passivt snyltende kapitalistene. Blant annet har Ap og  
Høyre bokstavelig talt konkurrert om å skreddersy de beste oppleggene for at norske skipsredere  
skal slippe å betale skatt. 
Innrettingen av skattesystemet avspeiler klasseinteressene til den herskende klassen. Gjennom  
mange år har det skjedd en omlegging fra skatt på inntekt og formue til en skatt på forbruk. Skatt på  
forbruk rammer spesielt hardt dem som har dårlig råd, fordi de må forbruke hele inntekten – og mer  til. Selv med stort personlig forbruk vil de fleste rike bare forbruke en liten del av inntekten sin, og  
derfor er det gunstig for dem å beskatte forbruk i stedet for inntekt. Skattesystemet bør først og  
fremst baseres på skatt på inntekt og formue. Rødt vil avskaffe merverdiavgiften på tjenester og  
vanlige husholdningsvarer. Rødt er for avgifter på reklame. Avgifter kan også vurderes brukt for å  
fremme miljøog helsepolitikk.
Eiendomsskatt er en hensiktsmessig skatteform når den rettes inn på en mot rikfolks eiendommer.  
Samtidig er det viktig å hindre at eiendomsskatt blir en boligskatt som først og fremst gir folk flest  
høyere boutgifter. Å innføre slik boligskatt er et galt svar på en dårlig kommuneøkonomi, som i  
stedet må sikres gjennom større overføringer. En riktig profil på eiendomsskatten kan oppnås ved å  
legge inn et stort bunnfradrag slik at boliger av vanlig standard faller utenfor  
eiendomsbeskatningen. 
Rødt ser på egenandelene på hjemmetjenester, legehjelp mm som særskatt på sykdom, alderdom og  
funksjonshemming. Rødt vil derfor fjerne alle slike særskatter. 
De etatene som krever inn skatt må styrkes, og innsatsen deres må rettes mot de rikes skattesnyteri.
Rødt arbeider for:
1.at folk som tjener under 3G (ca 210 000 kroner i 2008) ikke skal betale skatt. Da økes også  
frikortgrensen til 210.000 kroner. 
2.at også kapitalinntekt skal beskattes med toppskatt og trygdeavgift
3.at alle former for ”skjermingsfradrag ” fjernes på aksjeutbytte og annen kapitalinntekt
4.at høyeste trinn på toppskatten skal ramme inntekt over 600 000 kroner, og at satsen økes fra  
12 prosent til 25 prosent
5.at fagforeningskontingent skal være fradragsberettiget fullt ut, uten beløpsbegrensning
6.å fjerne bestemmelser og praksis som gir rikfolk mulighet til å sno seg unna formueskatt, og  
å heve nedre grense slik av vanlige arbeidsfolk ikke formuebeskattes. 
7.å innføre (eller skjerpe) eiendomsskatt på luksusboliger og på næringsbygg, og innføre  
bunnfradrag som fjerner eiendomsskatten på boliger med vanlig standard.
8.å beskatte aksje-, finansog valutatransaksjoner, blandt annet såkalt Tobinavgift som er  
foreslått til 0,1% av alle valutahandler.
9.å fjerne merverdiavgiften på tjenester og vanlige husholdningsvarer. 
10.å fjerne all særskatt på funksjonshemming, uførhet og sykdom (såkalte ”egenandeler”).
Kapittel 11. Naturressurser
Den relative rikdommen og velferden vi har i Norge har hatt som en viktig forutsetning at de store  
energiressursene har blitt forvaltet ut fra et ønske om å bygge landet, og ikke bare gjøre raske  
penger. Dette har vært basert i en sterk nasjonal, politisk styring av utviklinga av først vannkraften,  
og så de store petroleumsressursene.
Det er Rødts prinsipielle syn at de enorme energiressursene er menneskehetens felleseie, og skal  
forvaltes til fellesskapets beste. De ressursene som tilfeldigvis befinner seg i vårt land, er det vårt  
ansvar å sikre at blir forvaltet med sikte på økologisk bærekraft, og å sikre utvikling og  
velferdsgoder for folk flest. Dette står i klar kontrast til å sikre maksimal profitt for storselskaper. I  
tillegg har vi et ansvar for å sikre også den samiske nasjonens rett til innflytelse på forvaltningen av  
naturressursene.Mot markedsstyring
I dag er den demokratiske forvaltningen av både vannkraften og oljeog gassforekomstene under  
angrep. Vannkraften selges på europeiske kraftbørser, og Statoil har blitt delprivatisert.  
Konsesjonslover er avviklet eller svekket, og den nasjonale kontrollen over energiressursene er  
under hardt press. For Rødt er det en sentral oppgave å jobbe for folkelig kontroll, og mot  
privatisering og markedsstyring av energisektoren. Liberaliseringen får også alvorlige følger for  
forbrukerne, gjennom økte, og mer ustabile priser, også på helt nødvendig energiforbruk.
Rødt arbeider for:
•Nasjonal, demokratisk kontroll av energiressurser, inkludert vannkraft og  
petroleumsproduksjonen
•Stans i store nye utbygginger av vannkraft, i stedet en nasjonal satsing på opprustning av  
eksisterende kraftverk og linjenett.
•Tilbakekjøp av solgte kraftverk og energiselskaper. Vi vil underlegge StatoilHydro nasjonal  
kontroll.
•At inntil EØS-avtalen er sagt opp, må Norge kreve unntak for hele energisektoren. Forsøk  
på å undergrave hjemfallsretten må avvises.
Slutt å brenne opp olja!
Norge framstår som en miljøversting gjennom oljeproduksjonen som norske selskap driver i  
utlandet og gjennom det høye utvinningstempoet i norsk sokkel. Nå vil oljekapitalen starte storstilt  
oljeproduksjon også i nord. Rødt krever stopp i all ny oljeaktivitet utenfor Nord-Norge og i  
Barentshavet. Sysselsettinga i verkstedindustrien i Nord-Norge må sikres gjennom statlig satsing på  
fornybar energiproduksjon. 
Energiproduksjon medfører store miljøproblemer, både i form av inngrep og i form av utslipp, både  
direkte i produksjonen, og gjennom klimagassutslipp som følge av oljeog gassproduksjon. Rødt  
mener økologiske hensyn må ha forrang foran rene økonomiske hensyn i forvaltningen av  
energiressursene. For å møte klimatrusselen er det avgjørende å satse på utvikling av miljøvennlig,  
fornybar energiproduksjon. Rødt vil ha en storsatsing på dette, og går inn for at det settes av 100  
milliarder kroner til forskning, utvikling og bygging av kraftverk, vindkraft og andre  
kraftproduserende enheter innen ulike former for fornybar energiproduksjon. 
Rødt krever videre en opprustning av linjenettet og utvidet kraftproduksjon i eksisterende regulerte  
vassdrag, ved bygging av nye kraftstasjoner og modernisering av eksisterende. Rødt mener  
gasskraftverk er unødvendig og miljøskadelig, og går mot bygging av slike verk. Dersom de likevel  
bygges, må det være et ufravikelig krav om fullskala CO2-rensing og deponering.
Bruk av agro-og biodrivstoff skal ikke fortrenge andre lands matproduksjon. Det må lages  
langsiktige risikoanalyser som helhetlig miljøregnskap, om inngrep i naturen og urfolks rettigheter.
Brenning av agrodrivstoff fører ikke til betydelig økning av CO2 i atmosfæren, men  
klimagassutslipp kan forekomme i verre grad når bruken av et landområde endres. For eksempel  
blir det frigjort store mengder CO2 når en hogger skog og erstatter området med dyrket mark.
Rødt arbeider for:
1.at Norge må redusere oljeog gassproduksjonen vesentlig. Ingen nye leteog  
utvinningstillatelser.2.en langsiktig plan for utvinning av olje og gass i Nordsjøen som reduserer  
utvinningstempoet, og sikrer stabile leveranser til fastlandsindustrien 
3.at det blir opprettet petroleumsfrie områder i Lofoten, Vesterålen og Barentshavet, samt på  
Mørekysten og i Farsundsbassenget
4.at Goliat-feltet, som er det første oljefeltet i Barentshavet, ikke får tillatelse til å bygge ut
5.at TFO (tildeling i forhåndsdefinerte områder)ordningen avvikles
6.å overføre forskningsmidlene fra atomkraft til miljøvennlig energi og avvise alle planer om  
å bygge atomkraftverk i Norge.
7.økte statlige tilskudd til ENØK-tiltak som varmepumper og bedre isolering.
8.økte statlige tilskudd for å bruke vannbåren varme i alle nye boligfelt og offentlige bygg.
9.stans i store nybygginger av vannkraft, varig vern av Vefsnavassdraget. 
10.offentlig utbygging av miniog mikrokraftverk der dette ikke er i strid med nasjonale og  
lokale interesser.
11.utvikling av bølgekraftverk, samt flo-og fjærekraftverk. 
12.toprissystem for strømleveranser til husholdningene, men rimelig strøm til basisforbruk og  
dyr strøm til overforbruk.
Kapittel 12. Fisk
Fiskeressursene utenfor kysten vår er en av verdens viktigste maritime matressurser, og vår største  
eksportnæring basert på en fornybar ressurs. Norge forvalter et av verdens beste oppvektsområder  
for fisk. Derfor har vi et internasjonalt ansvar i å bevare flere av de viktigste matfiskene i verden.  
Det forutsetter full nasjonal kontroll over fiskeressursene i våre havområder. Den internasjonale  
havfiskeflåten vil fiske uhemmet på alle hav. Derfor må Norge i samarbeid med andre kyststater gå  
til utvidelse av den økonomiske sonen, slik at smutthav og smutthull tettes igjen og underlegges full  
kontroll. 
Regulert fiske
Rødt vil trygge et økologisk forsvarlig fangstnivå for å bevare villfisken. Den fiskeripolitiske  
målsettinga til Rødt er å opprettholde kystflåten som ryggraden i norsk fiskerinæring og sikre en  
desentralisert videreforedling av fisken langs hele kysten. Fabrikkskipene skal bort fra våre farvann.  
Havfiskeflåten skal bygges ned, men samtidig ha leveringsplikt til de nærmeste fiskemottakene.  
Rødt vil strengt regulere oppdrett og akvakultur slik at det ikke fortrenger eller svekker de ville  
fiskebestandene. Oppdrettsnæringa har en svært sterk kapitalkonsentrasjon, og bare noen få konsern  
kontrollerer nå hele næringa. Den er ikke lenger kystens næring, men styres fra Børsen og Aker  
Brygge.
Rødt går mot omsetting av fiskekvoter, men fisket må reguleres for å sikre bærekraftige ressurser.  
For båter over 15 meter krever Rødt at regulering også skjer gjennom konsesjonstildeling.
Kampen mot privatisering av fiskeressursene
Den største trusselen mot fiskeressursene er investeringspresset og høye krav til kapitalistisk  
avkastning, og ikke at det er for mange fiskere eller sjarker. Rødt slåss mot den rådende  
fiskeripolitikken som går ut på å rane ressursene fra kystog fjordbefolkninga. Profittjaget truer både  
naturressursene, kystfiskerne, distriktene og miljøet. Framover utgjør oljeog gassvirksomheta i  
Barentshavet en økende trussel mot fiskeressursene. Rødt gir full støtte til kystfiskeutvalgets forslag for fiskeriene i Finnmark.
Rødt arbeider for 
1.full nasjonal kontroll over fiskeressursene
2.at allemannsretten på havet må sikres mot uthuling og salg/kjøp av høstingsretten
3.at konsesjoner og kvoteordninger må fordeles etter distrikt og forankres der
4.å stoppe alt fiske i vernesona rundt Svalbard for å sikre oppvekstområdene for fisk 
5.å styrke kystvakta, øke seilingsdøgn i Barentshavet
6.å styrke flyovervåking av havområdene 
7.at tildelte kvoter tilbakeføres til fellesskapet ved salg eller kondemnering av fartøyet
8.en streng regulering av trålerflåten. Kvoter må overføres til kystfiskeflåten
9.å stanse all eksport av rundfrossen fisk fra fryselagrene
10.at staten må bidra med oppbygging, fornying og sikring av mottaksanlegg i kyst og  
fjordområdene
11.større samisk representasjon i Reguleringsrådet
12.at Sametinget må delta som part når fjordfisket reguleres
Kapittel 13. Klima og miljø
Kortsiktig økonomisk tenkning og planlegging preger dagens samfunn. Med en produksjon basert  
på maksimal profitt kommer hensynet til miljø og bærekraftig utvikling aldri i første rekke.  
Internasjonale miljøavtaler følges ikke opp, føre-var-prinsippet settes til side, og ikke-fornybare  
ressurser brukes opp uten tanke for framtidige generasjoner. Rødt mener klimaendringene viser  
nødvendigheten av en dyptgripende samfunnsendring, en revolusjon, for å trygge livsgrunnlaget på  
jorda. En slik revolusjon er mulig, og vil være den mest omfattende i menneskenes historie. Det  
haster med å bringe forbruket av naturressurser og energi i balanse med bæreevnen til det globale  
økosystemet. 
Den rike del av verden må redusere sitt ressursforbruk samtidig som den fattige delen av  
befolkningen i den tredje verden øker sitt. Rike land, som har hovedansvaret for miljøproblemene vi  
i dag står ovenfor, må satse tungt på utvikling av ny miljøteknologi og omlegging til fornybare og  
alternative energikilder. Denne miljøvennlige teknologien må deles fritt og uten vederlag slik at det  
blir mulig for oss å leve på jorda uten å ødelegge den.
Energi og miljø
Rødt mener at Norge, med sin rike tilgang på naturressurser, har en internasjonal forpliktelse til å  
satse på forskning og utvikling innen energiog miljøteknologi. Norges høye energiforbruk er verken  
bærekraftig eller solidarisk, og det påfører oss store framtidskostnader. Et høyt og økende  
energiforbruk medfører for stor forurensning og skadelige naturinngrep. Fossil brensel som olje  
bidrar til klimaendringer og sur nedbør.
Rødt arbeider for:
1.at norsk kunnskap om miljøproblemer og miljøteknologi må stilles vederlagsfritt til rådighet  
for land i den tredje verden
2.at miljøaspektet skal inn i all teknisk forskning3.at forsøkene med atomkraft i Norge må stoppes
4.å stoppe byggingen av forurensende gasskraftverk
5.forskning på og videre utvikling av gasskraftteknologi med CO2 rensing
6.at det norske energiforbruket må reduseres vesentlig, elektrisk kraft og stasjonær  
oppvarming må dekkes av fornybare kilder
7.at det må stilles strengere krav til energibruk ved nybygg, vedlikehold av bygninger og  
utbygging av nye boligfelt
8.en kraftig styrking av statlige økonomiske støtteordninger og stimuleringstiltak til  
kommunene for bruk av vannbåren varme og annen alternativ energi
Kyoto-avtalen
Kyoto-avtalen er et eksempel på hvordan Norge fullstendig overser internasjonale avtaler. Verden  
står overfor dramatiske, menneskeskapte klimaendringer . De er både et sosialt problem og et  
miljøproblem. Det er de fattige som rammes hardest. Kyoto-avtalen er blitt ratifisert, men det fins  
ennå ikke en konkret plan for hvordan de avtalte målene skal nåes. I stedet for at norske utslipp har  
blitt trappet ned har de økt drastisk, og det ser ut til at situasjonen stadig blir verre. Dette er både  
usosialt og politisk gambling med framtidas generasjoner . Rødt mener Norge må ta  
klimaendringene på alvor og at klimagassutslippene må reduseres utover våre Kyoto-forpliktelser. 
Rødt arbeider for:
•at Norge skal redusere klimagassutslipp utover forpliktelsene i Kyoto-avtalen
•økt satsing på forskning og utvikling av energisparende teknologi og nye fornybare  
energikilder
•At Norge skal basere sine utslippskutt på reelle kutt i industri og forbruk, ikke på å handle  
klimakvoter fra utviklingsland, som er en metode som er både usolidarisk og  
nyimperialistisk i sin grunntanke
Avfallshåndtering
Rødt arbeider for:
•reduksjon av avfallsmengder gjennom krav til emballasjereduksjoner og avgifter på  
produkter med unødig og miljøfarlig emballasje
•tilrettelagt sortering og innsamling av avfall i alle kommuner
•holdningsendrende tiltak mot forsøpling av det offentlige rom, tilstrekkelig mengde  
arbeidskraft og effektive straffetiltak som bøter.
Biologisk mangfold
Rødt arbeider for:
•å sikre levedyktige norske bestander av de store rovdyra som er en del av det biologiske  
mangfoldet
•at norske naturressurser må forvaltes slik at artenes mangfold og evne til opprettholdelse  
ikke reduseresVerneinteresser
Rødt arbeider for:
•at norske naturressurser og det biologiske mangfoldet må forvaltes på en bærekraftig måte  
som gjør det mulig å opprettholde og utvikle næringsog livsgrunnlag i lokalsamfunn i  
distrikts-Norge
•at norske villmarksområder må beskyttes for storstilt hyttebygging utenfor allerede bebygde  
områder
•å sikre vern av viktige områder langs kysten ved å utarbeide plan over områder som bør  
vernes mot utbygging av vindkraft, bølgekraft, saltkraft og andre energikilder, tilsvarende  
samla plan for vassdrag.
•full etableringsstopp for golfbaner inntil det er utarbeidet et nasjonalt planverk som forviser  
golf til arealer som har liten betydning for matproduksjon og naturvern
Kapittel 14. Landbruk
Rødt er for et sterkt landbruk som baserer seg på lokale ressurser i distrikts-Norge og som driver  
innenfor økologisk forsvarlige rammer. Et slikt landbruk er en forutsetning for å brødfø alle som  
bor på jorda. Det er også nødvendig for å unngå ressursødelegging og de helseog  
dyrevernproblemene som systematisk følger i kjølvannet av industrijordbruk og frihandel med mat.  
Landbruket må i større grad enn i dag baseres på lokale ressurser. Dette er også nødvendig for å  
trygge bosetting i distriktene og nasjonal sjølråderett. Bruk av kunstgjødsel, kraftfôr, antibiotika og  
biocider må reduseres. Innenfor økologisk forsvarlige rammer bør dyrket areal og tallet på bruk  
økes. Den norske utmarka er en ressurs, og en nøkkel for å kunne ha lokal kjøttproduksjon i  
distriktene. Målet om å bevare det biologiske mangfoldet må ikke fortrenge lokale saueog  
geitebønder, men kan stille krav til endrede driftsformer.
Rødt arbeider for:
•å stoppe nedskjæringene i overføringene til landbruket
•at landbruksoverføringene over landbruksavtalen må være for arbeidet bonden gjør, og ikke  
gå til profitt for landbruksmonopol, maskinbedrifter og gjødselsgiganten Yara
•at støtteordningene bør fremme kombinasjonsdrift landbruk i kombinasjon med andre  
næringer
•at økologisk jordbruk, skogbruk og reindrift må bli oppmuntret gjennom særskilte  
støtterordninger
•at kjøttproduksjonen i større grad må bygge på lokale ressurser og mindre kraftfôr
Konsesjonsloven
En stor del av det norske arealet er landbrukseiendom. Lovene som regulerer eiendomsrett i  
landbruket blir for tiden satt under press. Formålet med konsesjonsloven og andre lover som  
regulerer jordeiendom er å sikre at ressursene skal være tilgjengelig for de som bor på stedet og  
utnytter ressursene. Et allsidig jordbruk er nøkkelen til lokal ressursforvaltning. Rødt vil gå mot at  
lokal eiendomsrett og bruksrett fortrenges til fordel for fritidsog ferieformål, og vil arbeide for å  
styrke lovverket som regulerer jordog skogeiendom.
Rødt arbeider for:
•å styrke lovverket som regulerer eiendomsrett til jord, slik at lokalt eierskap og  ressursutnytting sikres
•å sikre statlige støttetiltak som kompenserer for bøndenes tap ved opprettholdelse av  
levedyktige rovdyrbestander
•at sjølbergingsgraden opprettholdes
•at Sametinget fastsetter et øvre reintall pr. distrikt pr. driftsenhet ut fra bæreevnen til naturen
Samvirkene
Tradisjonelt har landbruksog skogbruksnæringene i Norge vært styrt som en planøkonomi, med  
monopolstilling til sterke, produsenteide samvirkevirksomheter. Rødt vil arbeide for rammevilkår  
som i størst mulig grad sikrer samvirkene makt i markedet og like vilkår for primærprodusentene i  
jordog skogbruk.
Rødt arbeider for:
•å sikre primærprodusentenes markedsmakt gjennom samvirke
•å hindre sentralisering av meieri og slakteri for å ta vare på arbeidsplassene i distriktene og  
redusere langtransporten
•å fjerne moms på norsk mat
Trygg mat
Gjennom veterinæravtalen har EU-tilhengerne sikret at norsk landbruk helt unødvendig blir utsatt  
for sjukdommer et grensevern enkelt vil forebygge. Rødt vil arbeide for en gjeninnføring av  
grensevernet for mat og levende dyr, siden dette er den eneste løsninga som gir forsvarlig trygghet  
på sikt.
Rødt arbeider for:
•å stoppe nedbygginga av importvernet på matvarer nei til WTO og EUtilpasning
•å si opp veterinæravtalen med EU og gjeninnføre grensevernet for mat og levende dyr
Kapittel 15: Dyrevern
Pelsdyroppdrett
Det finnes ca. 600 pelsdyrfarmer i Norge og ca. 700.000 pelsdyr innenfor pelsdyrindustrien. Disse  
lever under forhold som fører til stor belastning for dyrene og har i mange land blitt kategorisert  
som dyremishandling.
Farmene fører til store forurensinger fra avrenninger (ekskrementer) og dumping av dyreskrotter.  
Næringen mottar ca. 70 millioner fra staten hvert år, selv om næringen har få arbeidsplasser. Rødt  
vil fjerne all statlig støtte til pelsdyrindustrien og jobbe for en kraftig forbedring av forholdene på  
farmene, både for dyrenes og miljøets skyld. I dagens samfunn finnes det gode og også bedre  
alternativer til pels.
Dyremishandling
Rødt er for at rettssystemet skal slå hardere ned på dyremishandling både privat og i  
industrisammenheng.Dyreforsøk i kosmetikkindustrien
Rødt er mot kosmetikkindustriens forsøk på dyr. 
Kapittel 16. Næringsliv
Norsk næringsliv er av historiske årsaker preget av industri bygget rundt vannkraft og foredling av  
råvarer fra land og hav. Dette er ikke tilstrekkelig grunnlag for å videreutvikle Norge som  
industrinasjon. En styrking av industrien er avhengig av en overordnet nasjonal plan for en allsidig,  
økologisk vareproduksjon og industriutvikling, som bygger både på de menneskelige og naturgitte  
forutsetningene vi har i landet.
Forskning og utvikling
Rødt ønsker å satse på forsking og produktutvikling. 0Den kunnskapen arbeidsfolk har om  
produkter og produksjonsprosesser må tas i bruk. Moderne teknologi må brukes for å fjerne  
ensformig og tungt arbeid, for å minimalisere forurensning, og for å gi arbeiderne innsyn i og makt  
over produksjonsprosessen. Norge vil i mange år være leverandør av oljeog gass. Det er derfor  
viktig å ha flere underleverandører for teknologi og tjenester til oljevirksomheten i Norge, for å  
opprettholde og videreutvikle kompetanse og arbeidsplasser.
Rødt arbeider for:
kraftig utbygging av infrastruktur innen miljøvennlig transport, forskning og utdanning 
Konsesjonslovgivning
Med tilslutningen til EØS-avtalen er norske konsesjonslover blitt undergravd. Konsesjonslovene  
var et redskap som kunne brukes politisk både til kontroll med hvem som kjøpte industrien og for å  
sette vilkår for et eventuelt oppkjøp. Med fjerning av disse lovene er viktige styringsredskaper  
ødelagt og muligheten for folkevalgt kontroll undergravd. Norsk industri er dermed åpent for  
oppkjøp fra utenlandske selskaper. I stedet for å ha offentlig kontroll og styring for å sikre  
kunnskap og arbeidsplasser i Norge lar myndighetene markedet styre. Rødt ønsker offentlig  
eierskap i, og styring med, norsk industri.
Rødt arbeider for:
•offentlig eierskap underlagt politisk styring av norsk industri 
•statlig investering i industrien for å sikre arbeidsplasser og en god samfunnsutvikling i  
Norge
Kraftkrevende industri
Rødt er for en videre satsing på kraftkrevende industri i Norge. Vannkraft har vært og må fortsatt  
være grunnlaget for denne industrien. Industrien må jobbe aktivt med energisparende tiltak. Rødt  
mener prinsipielt at konkurransevilkår i Norge ikke må forverres. 
Rødt arbeider for:
•at norske myndigheter skal stå mot presset fra ESA om at denne industrien skal betale el-
avgift
•at norske myndigheter sikrer at rimelig elektrisk kraft skal være et industripolitisk  
virkemiddel for å opprettholde og utvikle denne industrienVerkstedindustrien
Rødt støtter krava som nå blir reist for å bevare og videreutvikle verkstedsindustrien. En viktig  
årsak til problemene som verkstedsindustrien nå opplever er den høye kronekursen. Det er helt  
nødvendig at regjeringa tar et pengepolitisk grep for å motvirke den negative utviklingen.
Statlig investeringsfond
Rødt støtter kravet om et statlig investeringsfond knyttet til oljefondet. Investeringsfondet skal ved  
hjelp av konsesjonslovgivning brukes til oppkjøp og utvikling av lønnsom norsk industriog  
næringsvirksomhet. Dette skal sikre et allsidig industriog næringsgrunnlag, nyinvesteringer og  
fortsatt norske eierskap i industrien.
Rødt arbeider for:
at oljefondet må brukes på forskning og utvikling av norsk industri, samt utbygging av infrastruktur  
som høyhastighetstog, bredbånd og oppgradering av kraftproduksjon og distribusjon
Kapittel 17. Distriktspolitikk
Primærnæringer og industri, basert i hovedsak på lokale naturressurser, har vært grunnlaget for en  
desentralisert bosetting i Norge. Sterke lokalsamfunn der folk har kontroll over ressursene og  
verdiskapingen er den beste garantien mot miljøskadelig virksomhet og sentralisering. Forskjellene  
mellom by og land øker i dag. Storbyene vokser, og med det fattigdomsproblemet knyttet til dem.  
Byer og større tettsteder blir sterkere, mens distriktene utarmes fordi de tappes for arbeidskraft og  
menneskelige ressurser. Med økt press på byene øker energibruk og forurensing stikk i strid med  
offisielle målsetninger. Samfunnsmessig styring av energi og priser, som muliggjør miljøvennlig  
industriproduksjon og verdiskaping, er et nøkkelspørsmål mange plasser i distrikts-Norge i dag.
Rødt arbeider for:
•at lokale ressurser fortrinnsvis skal danne grunnlag for arbeid og produksjon i den delen av  
landet ressursene finnes 
•at energiloven oppheves og at all energiproduksjon og distribusjon underlegges  
samfunnsmessig styring
•at ressursene i utmark forvaltes i et samarbeid mellom staten og lokalsamfunnet som  
utnytter dem 
•at samiske interesser må høres og ivaretas når statlig, fylkeskommunal og kommunal  
planlegging får virkning for samiske områder 
Arbeidsplasser og infrastruktur. 
Å opprettholde livskraftige distrikter der folk kan fortsette å bygge og bo krever at en del  
forutsetninger er på plass: Infrastruktur med gode transportforhold, offentlige tilbud og post-, tele  
og datatjenester med samme priser over hele landet for å opprettholde og utvikle ulike typer  
arbeidsplasser. Disse tjenestene må være underlagt samfunnsmessig styring, og staten må sikre at  
utbygging av bredbånd fullføres over hele landet. Rødt støtter også interkommunal og  
fylkeskommunal satsing på dette området. 
Rødt arbeider for:
•at postog teleog datatjenester skal underlegges samfunnsmessig styring•at folk skal ha skoleog utdanningstilbud der de bor Nei til skolenedleggelser 
•at det fortsatt skal finnes postkontorer og andre offentlige etater i distriktene 
•at nye statlige institusjoner og forvaltningsorgan blir plassert utenfor de store byene 
•at ingen statlige arbeidsplasser i distriktene skal nedlegges uten at det blir etablert  
alternativer 
EU-tilpasning
EU-tilpasning og markedsliberalisme rammer distrikts-Norge og Nord-Norge spesielt. Gjennom  
mange år har EU-tilhengerne i NHO, statsapparatet og media kjørt en kampanje for å kutte  
overføringene til jordbruket, bygge ned kystflåten, legge ned eller flytte industriproduksjon og  
generelt bygge ned velferden i distriktene. Kystbefolkningen har vært og er sterkt truet av den  
langvarige rovdriften på fiskeressursene som den norske og internasjonale trålerflåten står bak.  
EØS-avtalen og tilpassing til WTOs regler for fri omsetting av jordbruksprodukter vil akselerere  
denne utviklingen. Derfor er det en forutsetning for et livskraftig distrikts-Norge at vi fortsatt holder  
oss utenfor EU og melder oss ut av EØS.
Kapittel 18. Sykehus
Alle skal ha rett til gratis behandling på sykehus når de trenger det. Sykehusene skal være en del av  
det offentlige velferdstilbudet, og skal reguleres og styres gjennom lover som setter krav til bl.a.  
tilgjengelighet, likeverdighet, kvalitet og sikkerhet. Med dagens bedriftsøkonomiske foretaksmodell  
er det umulig å oppfylle disse kravene. Nedskjæringer, reduserte tilbud, rovdrift på de ansatte og  
utarming av fagmiljøet truer eksistensen til mange lokalsykehus. Mange lokalsamfunn har mistet  
eller kan miste tilgang til fødeavdeling og kirurgisk akuttberedskap. Det er bare tverrpolitiske  
forsvarsaksjoner som har hindret, og kan hindre, kutt i tilbud og at lokalsykehus nedbygges eller  
legges ned. 
Sykehusreformen som ble innført i 2002 erstattet folkevalgt styring med såkalte profesjonelle styrer  
og bedriftsøkonomiske prinsipper. Hovedmålet var å tilrettelegge for sentralisering, økt  
konkurranse og privatisering. Rødt arbeider for å stoppe denne utviklingen, bl.a. gjennom å delta i  
lokale sykehusaksjoner. Vi støtter også arbeidet til den landsomfattende Folkebevegelsen for  
lokalsykehusene. Hovedoppgaven nå er å fjerne foretaksmodellen. Sykehusene må igjen bli en del  
av den offentlige forvaltningen med tradisjonell offentlig regnskapsførsel, og må styres av  
folkevalgte politikere. Sykehusene er bygd opp av det norske folk og tilhører folket gjennom sine  
folkevalgte, ingen andre!
Rødt arbeider for:
•å avvikle foretaksmodellen og ta sykehusene tilbake til offentlig forvaltning og demokratisk  
styring
Sykehusreformen
Sykehusreformen som Arbeiderpartiet gjennomførte raskt og brutalt, med støtte fra Høyre og Frp,  
var et langt skritt på veien til å omdanne sykehusene til markedsstyrte bedrifter. Et markedsstyrt  
helsevesen fører til at det på noen fagfelt vokser fram kostbare, men gode private tilbud til dem som  
kan betale. Andre må vente i kø på de offentlige sykehusene. Markedskreftene samler ut fra sin  
egen innebygde logikk ressursene rundt fagfelt og sykdomstilstander som er forholdsvis enkle å  
behandle og prissette, mens sykdommer som er vanskeligere å diagnostisere blir nedprioritert. Stykkprisfinansiering (ISF, innsatsstyrt finansiering) fører til at tjenestetilbudet dreies mot det som  
er mest lønnsomt i stedet for mot det som bør ha helsefaglig prioritet. Sykehus er ikke butikk,  
derfor kan ikke markedet styre helsesektoren. Vi er imot alle tiltak som gjør sykehus og andre  
helseinstitusjoner mer markedsstyrt, enten det blir kalt privatisering, konkurranseutsetting,  
Offentlig-Privat Samarbeid eller det dukker opp andre ord og begrep. 
Rødt arbeider for:
•at markedsstyring og konkurranse i sykehussektoren avskaffes 
Ny sykehuslov. 
Rødt vil oppheve lov om helseforetak og erstatte den med en ny lov som slår fast at hver enkelt  
innbygger har rett til gratis sykehusbehandling. Det er statens plikt å sørge for de sykehusene og  
tilbudene som befolkningen har behov for, og statens finansiering må dekke dette. Vi vil ha en  
finansieringsmodell som i all hovedsak er rammebasert, og der fordelingen av midlene skjer på  
grunnlag av en nasjonal helseplan med politisk vedtatte planer om bl.a. sykehusstruktur og  
funksjonsfordeling. 
Rødt arbeider for:
•en rammebasert finansieringsordning uten stykkpris
•at regnskapsloven erstattes med budsjettog regnskapssystemer tilpasset offentlig drift
Lokalsykehus. 
Lokalsykehusene er en hjørnestein i norsk helsevesen og i infrastrukturen i mange lokalsamfunn i  
distrikts-Norge. De er svært viktige for folks trygghet, og har stor betydning for bosettinga og for å  
opprettholde og etablere næringsliv og arbeidsplasser. I tillegg er de viktige kvinnearbeidsplasser i  
distriktene. 
Det beste for alle er at en pasient behandles på Lavest Effektive Omsorgs Nivå – det såkalte LEON-
prinsippet i norsk helsevesen. Undersøkelser viser at 50-70 % av alle tilfeller av øyeblikkelig hjelp  
kan behandles på lokalsykehus. Behandling av vanlige lidelser ved innleggelse i spesialiserte  
sykehus og på spesialiserte enheter er et dårligere og dyrere tilbud.
Kampen for å opprettholde fullverdige lokalsykehus krever en omlegging av legeutdanninga, slik at  
utdanninga av generalister, spesielt innenfor kirurgi, styrkes og at en del av spesialistutdanninga  
foregår på lokalsykehus. Det er også nødvendig å bedre bemanninga og lønnsvilkårene i de  
underordnede stillingene. 
Rødt arbeider for:
1.å forsvare lokalsykehus og sykestuer mot nedlegging 
2.å avvikle klinikkorganiseringen 
3.utbygging av jordmortjenesten og desentralisering av sykehustjenester 
4.medisinsk og kirurgisk akuttberedskap hele døgnet og gode fødetilbud på alle lokalsykehus 
5.å få omgjort vedtak som har fjernet kirurgisk akuttberedskap og redusert fødeavdelinger til  
fødestuer 
6.økonomiske rammer som opprettholder og styrker lokalsykehusene 
7.å bygge og styrke faglige nettverk mellom små og store sykehus for å sikre kvalitet og  
bemanning – lage hospiteringsordninger
8.omfordele oppgaver og la små sykehus gi nye behandlingstilbud9.styrke generalistutdanninga av leger
10.å kreve 2 års praksis i lokalsykehus for å få godkjent spesialistutdanning 
11.at gjestepasientordninga og utgiftene til pasientenes frie sykehusvalg skal betales av staten,  
ikke av sykehusene 
Kapittel 19: Psykisk helse
Alle har en psykisk helse
og holdningene i samfunnet og psykiatrien må forandres slik at ikke mennesker med psykiske  
helseproblemer diskrimineres. Som for alle andre mennesker, må mennesker med psykiske  
helseproblemer ha avgjørende innflytelse på sin egen behandling. Behandlingsfilosofien må bygge  
på dialog og respekt, og ikke ”ovenfra og ned”behandling. Det er menneskene som har de psykiske  
helseproblemene som er eksperter på eget liv og Rødt krever at bruker og pårørendeorganisasjonene  
og enkeltpersonenes kompetanse tas på alvor. En aksept av denne erfaringsbaserte kunnskapen som  
disse sitter med, er en forutsetning for en vellykket behandling. Manglende forståelse for dette,  
sammen med psykiatriens makt til å bestemme hva som er riktig behandling (psykiatriens  
definisjonsmakt), har fått tragiske konsekvenser opp gjennom historien.
Voksenpsykiatrien
Rødt mener at det viktigste for å løse krisen i det psykiske helsetilbudet for voksne er at en ser det  
lokale hjelpeapparatet i kommunene, distriktspsykiatriske sentre (DPS) og sykehustilbudet i  
sammenheng. Rødt vil arbeide mot enhver nedbygging av døgnplasser på de psykiatriske  
sykehusene før en har gjennomført en tilstrekkelig oppbygging og kvalitetssikring av kommunenes  
psykiske helsevern. For å bli kvitt køene i psykiatrien trenger en både en styrking av det  
forebyggende arbeidet, ulike typer lavterskeltilbud, flere akuttdøgnplasser, og bedre oppfølging  
etter utskriving. Det trengs også flere bostedstilbud for mennesker med psykiske helseproblemer  
som i dag må vente på institusjoner i påvente av å få en tilrettelagt bolig. 
Tilrettelagte boliger
Mennesker med psykiske helseproblemer har den samme rett som alle andre til å bo i sin egen  
leilighet, og å ha den samme hjelp og tilrettelegging som fysisk funksjonshemmede og eldre. Rødt  
ønsker at flest mulig skal ha mulighet til å bo i egen bolig, men som et supplement må det opprettes  
flere bokollektiver med ulik grad av tilrettelegging for mennesker med psykiske problemer i  
kommunene. En trygg og forutsigbar boligsituasjon er en viktig forutsetning både for integrering i  
lokalsamfunnet og for å kunne bli yrkesaktiv. Bokollektiver bør brukes som en mellominstans for  
mennesker som har vært innlagt slik at overgangen til å komme seg ut igjen i samfunnet blir  
mykere, og dermed minsker en sjansen for å få tilbakefall. I tillegg er slike kollektiver et alternativ  
for mennesker som trenger oppfølging permanent, men det er viktig at boligene ikke skal være et  
”mini-asyl”. Rødt vil foreslå øremerkede midler fra staten til kommunene til boligbygging, styrking  
av kompetansen i kommunenes førstelinjetjeneste og utbygging av flere og sterkere  
distriktspsykiatriske sentre. Det kan også være et alternativ å opprette psykiatriske krisesentre
Mennesker i krise
Rødt mener at en av de viktigste jobbene en kan gjøre for å hindre langvarige psykiske  
helseproblemer hos mennesker, er å følge opp dem som er i en livskrise eller som har opplevd  traumer på et mye tidligere tidspunkt. Det gjelder blant annet flyktninger og asylsøkere, mennesker  
som har blitt mishandlet eller utsatt for seksuelle overgrep. Det gjelder soldater som har vært i krig  
og mennesker som har fått sin livssituasjon snudd på hodet ved samlivsbrudd eller tap av inntekt  
som følge av arbeidsledighet, og ikke minst rusmisbrukere. Dette gjelder også mennesker som har  
vært utsatt for krenkelser og overgrep som pasienter i psykiatrien. Medisinering, ofte med store og  
skadelige bivirkninger, er en dominerende behandlingsform i dagens psykiatri. Rødt mener at det  
må komme et paradigmeskifte innenfor psykiatrien som forebygger og tar utgangspunkt i  
traumebehandling på et tidligere tidspunkt enn i dag, Det må derfor opprettes kriseteam og  
krisesentre der mennesker kan få hjelp til bearbeiding av traumer på et frivillig grunnlag og med  
utgangspunkt i traumene som er opplevd, og hvor hovedregelen er at pasienten selv velger om han/
hun skal ta medisin.
Tvang
Rødt mener at sammenblandingen mellom tvangsbruk og behandling er problematisk for  
mennesker i livskrise. Psykiatriens behandlingsmetoder og omfattende bruk av tvang og  
frihetsberøvelse er en krenkelse av integriteten og menneskeverdet. Tvangsbruk bør kun brukes mot  
mennesker som er en åpenbar fare for seg selv eller andre, men slik er det ikke i dag. Tvangsbruk  
begrunnes hovedsaklig med behandlingskriteriet ( tap av bedringsmuligheter). En slutt på  
sammenblandingen av tvang og behandling vil kreve lovendring.
Mange innleggelser av mennesker i krise som selv ber om hjelp, skjer i dag ved bruk av uniformert  
politi, politibil, håndjern og fotlenker, noe som påfører pasient og pårørende store belastninger og  
traumer. Denne praksisen er kritisert av den europeiske torturkomiteen, men fortsetter, selv om de  
nye retningslinjene for samarbeid mellom politi og helsevesen slår fast at politiet ikke skal brukes  
til ren transporttjeneste. En slik bruk av samfunnets ordensmakt innebærer også en kriminalisering  
av hjelpetrengende mennesker.
Menneskerettigheter må følges i psykisk helsevern
Alt tyder på at det skjer krenkelser og overgrep i psykisk helsevern som er brudd med  
menneskerettighetskonvensjoner Norge har underskrevet. Dette er ulovlige handlinger, og  
menneskerettighetene må nå bli retningsgivende for psykiatrisk praksis. Helsemyndigheter og  
politikere er forpliktet til å ta i bruk virkemidler som sikrer pasienter i psykisk helsevern et effektivt  
menneskerettighetsvern.
Rødt støtter brukerorganisasjonenes krav:
•Sett menneskerettigheter på dagsorden i psykiatrien
•Vurder grunnlaget for behandlingskriteriet
•Stans bruken av uniformert politi og håndjern ved transport av mennesker med psykiske  
lidelser
•Spre kunnskap og diskusjon om krenkelser i tvungent psykisk helsevern
•Vi krever en helhetlig, kritisk vurdering av tvungent psykisk helsevern i Norge
Spiseforstyrrelser
Rødt vil på Stortinget foreslå en særskilt nasjonal tiltaksplan mot spiseforstyrrelser. Dette er en  
psykisk plage som ikke er tatt alvorlig nok, og som Rødt ønsker å løfte fram. I tillegg til lettere  
tilgang på psykologhjelp/psykiatrisk behandling er det viktig å arbeide forebyggende.  Organisasjoner som arbeider med dette spørsmålet og med spørsmål knyttet til psykisk helsevern  
må sikres finansiering gjennom statlige tilskudd. 
Barn og ungdom
Rødt krever at barn og ungdom i livskriser og med akutte psykiske lidelser blir behandlet  
umiddelbart og ved behandlingsinstitusjoner som er tilpasset barn og ungdom, ikke på avdelinger  
for voksne med psykiske helseproblemer. Det må gis mer midler til barn og ungdom med psykiske  
helseproblemer, spesielt lavterskel tilbud. Rødt arbeider for at det ved en hver skole er tilknyttet  
helsesøster som har nært samarbeid med psykolog både i videregående og i grunnskolen. Det  
tverrfaglige samarbeidet må styrkes mellom skole, PP-tjenesten, barnevern og andre offentlige  
etater.
Flyktninger og asylsøkere 
Flyktninger og asylsøkere som har flyktet fra krig, terror og overgrep trenger ofte skreddersydd  
oppfølging. Rødt mener at staten har et særlig ansvar for denne oppfølgingen, og tilrettleggingen for  
at alle uavhengig av oppholdsstatus skal kunne leve et fullverdig liv. 
Rødt vil på Stortinget foreslå å avskaffe asylfengsel. Rødt sier nei til tvangsmidler som ransakelse,  
beslag, pågripelse, varetekt og deportasjoner uten rettssak. Vi vil arbeide for at asylmottak skal  
organiseres desentralisert i vanlige boliger i lokalmiljøet. Rødt vil at asylsøkere skal ha tilgang på  
tilpassede helsetjenester, og arbeider for at kompetansen innenfor traumeog krisebehandling må  
styrkes i kommunenes førstelinjetjeneste. 
Rødt arbeider for:
1.En ny nasjonal strategiplan for hvordan en skal kunne få bygget tilstrekkelige sengeplasser  
innenfor psykiatrien, særlig er det antall akuttsengeplasser en trenger. 
2.Tilstrekkelige behandlingsplasser innenfor psykiatrien.
3.En ventelistegaranti på 4 uker for voksne.
4.En ventelistegaranti på to uker for barn og ungdom for å få psykiatrisk hjelp. Dette betyr at  
alle skal få tilbud om tilrettelagt hjelp av kommunene eller av barneog ungdomspsykiatriske  
poliklinikker. 
5.At de rettigheter som gjelder for nordmenn også skal gjelde for flyktninger og asylsøkere.
6.Det vil si at de skal ha de samme tilbudene til hjelp som alle andre 
7.At tvangsbruk blir brukt unntaksvis, og bare når en er en fare for seg selv og andre, og ikke  
som i dag
8.Menneskerettighetene må følges i psykisk helsevern.
9.Det må etableres flere boliger og bokollektiver for mennesker med psykiske lidelser. 
10.Økt utdanningskapasitet for psykisk helsearbeidere i distriktene – det er stor mangel på  
kompetente menneskelige ressurser 
11.Program for oppfølging og oppgradering av det psykiske helsearbeidet i kommunene 
12.Fortsatt finansiering gjennom øremerkede midler. 
13.Å sette søkelys på sammenhengen mellom psykisk helse og samfunnsutviklingen.Kapittel 20. Samferdsel
Norge er et land med store variasjoner i geografi, klima, reiseavstander og bosetting. En  
framtidsrettet og miljøvennlig samferdselspolitikk betyr at samfunnet må planlegge for mindre  
transport. Arbeidsplasser, butikker, skoler og barnehager i byer og tettsteder må i størst mulig grad  
legges i nærmiljøet der folk bor. I byene må kollektivtrafikk og gang/sykkelveier prioriteres.  
Nødvendig transport må vektlegge energiøkonomisering og miljøvennlige transportmidler.  
Trailertrafikken må reduseres kraftig, og tog må bli det viktigste transportmidlet over lange  
avstander både for gods og personer.
Byer og tettsteder
For å gi folk et reelt alternativ, og redusere bilbruken til et minimum, må kollektivtransporten i byer  
og tettbygde strøk bli gratis, være offentlig eid og drevet. Rutenett og transportmidler må være mer  
fleksible enn i dag, slik at folk får reelle alternativer til bilen. 
For å sikre økonomien til utbygging av effektiv og miljøvennlig kollektivtransport i de store byene,  
ønsker vi å innføre en kollektivskatt på arbeidskraft etter modell fra Frankrike. Vi vil også ta i bruk  
ny kunnskap og teknologi som gir et mer klimaog miljøvennlig transporttilbud. 
Rødt arbeider for:
1.gratis kollektivtrafikk i de store byene kombinert med restriksjoner på biltrafikken
2.rushtidsavgift innføres og øremerkes utbygging av kollektivtrafikken
3.prisene på drivstoff må differensieres slik at drivstoff blir billigere i distriktene enn i de store  
byene.
4.flere bussavganger og halvering av prisene i mindre byer og tettsteder
5.billige månedskort for ungdom og studenter som gir rett til ubegrenset antall reiser med all  
kollektivtransport 
6.sammenhengende sykkelveinett i byer og tettsteder 
7.ordninger med sykler til fri eller billig bruk ved holdeplasser og stasjoner 
8.satsing på skinnegående transport i de store byene
9.å gjennomføre et prøveprosjekt med Skytran 
Trafikkulykker
Trafikkulykker på veiene er et stort samfunnsproblem. Forskning viser at halvering av trafikken  
betyr halvering av tallet på ulykker. Den økte godstransporten på veiene har, sammen med mange  
dårlige og farlige veistrekninger, ført til redusert trafikksikkerhet og flere ulykker. Rødt vil  
prioritere å utbedre farlige veistrekninger og ulykkespunkter på E 6 først og fremst i distrikts-
Norge. En slik opprustning og utbedring av E 6, og andre nødvendige samferdselsprosjekt i  
distrikts-Norge, skal fullfinansieres av staten. Det går likevel ikke an å investere seg ut av  
trafikkulykkene. Den viktigste faktoren i trafikken er uansett mennesket. Det trengs derfor også  
omfattende og varige tiltak mot for høy fart, for gode holdninger og bedre opplæring.
Veiprising
Veiprising er ett eksempel på en "grønn skatt" som kan brukes for svært ulike formål. Det kan  
brukes både som rein avgift for å skaffe penger til veibygging, som trafikkregulerende middel og  
for å skaffe penger til kollektivtransport. Stat og kommune kan for eksempel bruke det til å få  høyest mulige skatteinntekter av nødvendige arbeidsreiser. Derfor vil vi vurdere hvert prosjekt ut  
fra det samferdselspolitiske målet det tjener. Rødt støtter bruk av veiprising i store byer for å legge  
begrensninger på privatbilismen og fremme overgang til kollektive transportformer.
Jernbane
Gjennom mange år har jernbanen vært forsømt, og har derfor forfalt i store deler av landet. For  
Rødt er det et viktig mål å få det meste av godstransporten over fra vei til jernbane. Beregninger  
viser at investeringer på 4 milliarder på Dovreog Nordlandsbanen kan fjerne 300 000 trailere fra  
norske veier i året. 
Rødt arbeider for:
1.å forsterke og rette ut skinnegangen, og elektrifisere Nordlandsbanen 
2.å fjerne agendatogene og sette inn mer passasjervennlige tog på strekningen Bodø-
Trondheim – sovevogna tilbake der den er fjernet
3.å bygge ut Nord-Norgebanen til Tromsø og Kirkenes
4.å bygge kryssingsspor, strekninger med parallelle spor og mer effektive terminaler både på  
Dovreog Nordlandsbanen
5.å gå mot offentlig støtte til ekspressbusser som konkurrerer med tog 
6.å gjeninnføre 50 % studentrabatt på NSB og ekspressbusser der tog ikke er noe alternativ 
7.å sikre jernbaneforbindelse til de to andre skandinaviske hovedstedene 
8.Høyhastighetsbane. 
9.Bygging av høyhastighetsbaner er avgjørende for å fjerne det meste av flytrafikken. Vi må  
lære av for eksempel Frankrike og Tyskland på dette området. Rødt arbeider for:
10.å bygge ut høyhastighetsbaner med dobbeltspor mellom de store byene
11.å realisere prosjektet Haukelibanen (høyhastighetsbane øst-vest)
Transporttilbudet på kysten
Samferdselstilbudene for kystbefolkningen har blitt nedbygd gjennom mange år. Det har blitt færre  
anløp av både ferger, hurtigbåter og hurtigruta. Utenlandske oppkjøp og anbudssystemet har gitt et  
dårligere og mer sårbart transportsystem. Veiene er dårlige og forfaller på grunn av for lite penger  
til vedlikehold. Fornuftige vei-, brueller tunnelprosjekt, som styrker forbindelsen mellom kysten og  
innlandet, blir bare gjennomført hvis en stor del finansieres med bompenger. 
Rødt arbeider for:
•flere hurtigbåter og gratis ferge med flere anløp langs kysten og i fjordene
•å gjøre slutt på bruk av anbud
Kapittel 21 Arbeidsledighet
De mest grunnleggende rettigheter arbeidsfolk har kjempet fram gjennom mer enn 100 år, er  
organisasjonsrett, forhandlingsrett og streikerett. Dette er igjen grunnlaget for fagbevegelsens  
mulighet til å kreve, inngå og håndheve tariffavtaler. Det er de landsomfattende kollektive  
tariffavtalene som gir fagbevegelsens styrke og evne til også å kreve og få gjennomført sosiale  
reformer. Uten dette grunnlaget ville vi ikke hatt dagens velferdsstat.Stans sosial dumping
Derfor er kampen mot sosial dumping en forutsetning for å bevare fagbevegelsens styrke og dagens  
velferdsstat. EUs frie tjenesteog arbeidsmarked er et systematisk angrep på fagbevegelsen. Det er  
ikke mulig for noen fagbevegelse å bevare sin styrke i et helt fritt arbeidsmarked med så store  
forskjeller i lønnsog arbeidsvilkår som det er i EU. EUs tjenestedirektiv er beregnet på å øke flyten  
av tjenester med 15 prosent og føre til flyt av tjenester i nye bransjer, også innenfor det som vi i dag  
ser på som offentlige tjenester, som utdanning og hjemmehjelp. Tjenestedirektivet forbyr kampen  
mot kontraktører og enkeltmannsforetak. Det er ikke mulig å opprettholde helt nødvendige tiltak  
mot sosial dumping med tjenestedirektivet. Direktivet hindrer innføring av tiltak som fagbevegelsen  
mener er helt nødvendige.
Flere EU-dommer viser hvordan EF-domstolen vil fortolke de uklare formuleringene i  
tjenestedirektivet. Den setter ILO-konvensjonen til side og truer hele den nordiske avtalemodellen.  
Domstolen slår fast at både streikerett og retten til å kreve tariffavtaler er underordnet fri flyt av  
tjenester og fri etableringsrett. Det er forbudt å innføre krav om tarifflønn i offentlige oppdrag og  
anbud, og særlig hvis dette ikke også gjelder i hele bransjen. 
Det må innføres full innsynsrett uten restriksjoner for tillitsvalgte, for å avdekke sosial dumping.  
Det må innføres en anti-kontraktørklausul i norske kommuner og fylkeskommuner. Det må innføres  
strenge regler for autorisasjon og sertifisering for bemanningsbyråer. Arbeidstilsynet og  
petroleumstilsynet må gis gode økonomiske betingelser. Norske bedrifter som etablerer seg i  
utlandet, må respektere og følge menneskerettigheter og faglige rettigheter.
Rødt krever:
•Veto mot EUs tjenestedirektiv.
•Oppretthold overgangsreglene
•Innsynsrett uten taushetsplikt
•Innfør solidaransvar
•Forby NUF (Norskregistrerte utenlandske foretak)
•Norge ut av EØS
Arbeid for alle
Rødt vil at dagens brutaliserte arbeidsliv erstattes med et arbeidsliv der alle kan delta og får brukt  
sine evner. Et arbeidsliv der det tas hensyn til at mennesker har ulik yteevne. Et arbeidsliv som ikke  
er kjønnsdelt på en slik måte at kvinneyrker systematisk har lavere lønn, mer deltid og ofte mer  
ubekvem arbeidstid.
Det er høy arbeidsledighet blant innvandrere, funksjonshemmede og ungdom. Det samme gjelder  
alle de som har store problemer som krever langvarige tiltak, både for å kunne delta i arbeidslivet  
og for å mestre hverdagen. Vi krever at det nå bevilges de nødvendige midler for å sette i verk tiltak  
som er rettet spesielt inn på disse. 
6 timers normalarbeidsdag
Nesten halvparten av kvinnene jobber deltid, og mange har ubekvem arbeidstid for å få  
hverdagslivet sitt til å henge sammen. Sekstimersdagen med full lønnskompensasjon vil bety at  
flere kvinner vil jobbe heltid, og de som jobber deltid vil få en kraftig heving av lønna si. Flere  
kvinner blir økonomisk sjølstendige.Rødt arbeider for:
1.et arbeidsliv som er fritt for diskriminering, plass til mangfold og mulighet for mennesker til  
å yte etter evne..
2.ungdomsgaranti med rett til utdanning eller arbeid for alle under 25 år.
3.rett til arbeidsledighetstrygd uten tidsbegrensing og uten krav til en viss minimumsinntekt  
eller minimum tidligere arbeidstid.
4.midlertidige ansettelser og innleie bare for vikariater og reelt kortvarig arbeid.
5.lovfestet rett til heltid.
6.likestilling av skiftog turnusarbeid.
7.lovfestet normalarbeidsdag innenfor klokka 7 og17
8.6 timers normalarbeidsdag med full lønnskompensasjon.
Forsvar de faglige rettighetene
De siste åra har vi hatt en utvikling som hindrer fagorganisering og svekker mulighet for faglig  
kamp. Det gjelder franschise-virksomhet, som i Remakonsernet, der arbeidstakerne ikke er i  
forhandlingsposisjon overfor de som faktisk bestemmer over deres hverdag. Det samme gjelder  
utbredelsen av bemanningsfirmaer og stadig flere midlertidig ansatte. Det er en utbredt og økende  
bruk av tilkallingshjelp som må stå til rådighet på kort varsel, men som er uten rettigheter.  
Privatisering og konkurranseutsetting av offentlige tjenester presser fram lavere lønn og dårligere  
pensjonsordninger. Arbeidsgivere kan bytte arbeidsgiverforening og dermed oppheve inngåtte  
tariffavtaler. 
Slik skapes en underklasse med sterkt svekkede eller helt fraværende rettigheter og som har en  
hverdag med usikkerhet og uten mulighet til å få lån til bolig. Dette er sosial dumping og  
undergraving av muligheten for faglig kamp. Det er helt nødvendig for å opprettholde  
fagbevegelsens kampkraft, å få på plass en lov og et avtaleverk som er i stand til å møte disse  
utfordringene.
Rødt arbeider for:
1.Med lokale lønnsoppgjør må det følge reell forhandlingsrett og streikerett.
2.at sykelønnsordninga.ikke røres
3.En egen franchiselov som gir forhandlingsrett og organisasjonsrett overfor franchisegiver.
4.At tariffavtaler må gjelde videre etter at arbeidsgiver skifter arbeidsgiverforening. Endring  
må skje etter oppsigelse og med streikerett.
5.Lovfestet krav om tariffavtale ved anbud, bortsetting av oppdrag og tilskudd fra stat,  
kommune, offentlige bedrifter og foretak. Dette må også gjelde alle underentrepriser eller  
andre som utfører deler av oppdrag som er satt bort.
6.Krav til opplæring og dokumentert kompetanse ved skjenking av alkohol.
7.Ansatte i varehandelen må omfattes av arbeidsmiljølovens begrensninger av arbeid i helger  
og på høytidsdager.
8.Innføring av regionale verneombud også i servicesektoren..Solidaritet og felles kamp
Fagbevegelsen har et særlig ansvar for å sikre at flyktninger, innvandrere og utenlandske arbeidere  
inkluderes i fagforeningsarbeidet, slik at deres ressurser kommer hele fagbevegelsen til gode og  
enheten i arbeiderklassen styrkes. 
Rødt jobber for samarbeid mellom klubber og foreninger, lokalt og sentralt, på tvers av fagforbund  
og hovedorganisasjoner. En sterk fagbevegelse bør være uten formalisert binding til noen partier,  
den må være demokratisk, og makta må ligge hos medlemmene. 
Kapittel 22. Arbeidsliv
NAV
Innføring av NAV-reformen er et omfattende angrep på de fattigste, de arbeidsløse, de som går på  
trygd og de som av ulike årsaker (sykdom, skade, rus og andre vanskeligheter ikke greier å arbeide.  
Sammen med pensjonsreformen, ny AFP og varsla endringer i framtidas uføretrygd, vil NAV-
reformen spare staten for mange hundre milliarder kroner. Det blir en betydelig økning i antallet  
fattige og folk som faller utenom det som er av velferdsordninger. Dette er i praksis stikk i strid  
med Soria Moria som lovet å avskaffe fattigdom i Norge.
NAV er myndighetenes viktigste redskap for å fremme arbeidslinjas budskap:
”gjøre arbeid til førstevalg”, ”de som søker stønad vil ikke arbeide”, ”det skal lønne seg å arbeide,  
lavere trygd/sosialhjelp får folk i arbeid”, ”det er deg det er noe feil med, arbeidsgiver vil jo bare  
tilrettelegge for deg”. Dette er et definitivt brudd med etterkrigstidas politikk med at ”alle  
arbeidsføre skal ha rett og plikt til arbeid” (1945) og Grunnlovens § 110 (1954) ”Det påligger  
Statens Myndigheter at lægge Forholdene til Rette for ethvert arbeidsdyktig Menneske kan skaffe  
seg Udkomme ved sitt Arbeide”.
I dag har du plikt til å arbeide og plikt til å søke jobb,, men ingen rett til arbeid.  I dag legger 
myndighetene/NAV vekt på individuelle moralske forklaringer på arbeidsløshet og fattigdom. NAV  
har ingen innflytelse over arbeidsmarkedet og arbeidsgiverne, som hvert år sliter ut mange ansatte  
som ikke klarer økt tempoog effektivitetskrav. Men NAV har fått nye maktmidler og økt innflytelse  
over enkeltmenneskene som sliter med helse og økonomi for å opprettholde et verdig liv. Dyktige  
fagfolk i NAV står derfor stadig i fare for å bli brikker i et system som først og fremst skal spare  
mange milliarder i trygdeytelser. De som er brukere av NAV vil oftere enn før føle seg pressa, styrt  
og kritisert, samtidig som de får svekka sitt personvern, og de opplever av fastlegens helsevurdering  
kan bli overstyrt av det nye systemet. 
Rødt støtter Funksjonshemmedes fellesorganisasjon (FFO) som i høringsuttalelsen om NAV sa  
”Arbeidsmarkedspolitikken må ha som prinsipielt utgangspunkt at alle vil – eller ved  
tilfredsstillende tilrettelegging og oppfølging vil kunne – ønske å delta i arbeidslivet, og at den  
enkelte ikke i utgangspunktet vil foretrekke en tilværelse som mer eller mindre passiv  
stønadsmottaker”.
Rødt vil slåss for rettighetene til de som utsettes for dårlig og kritikkverdig behandling i NAV-
systemet. Vi vil oppfordre NAV-ansatte til å gå mot arbeidslinjas budskap. Det trengs en allianse  
mellom fagforeninger, FFO og ansatte i NAV som kan fremme felles sosialpolitiske krav. 
Forsvar sykepengeog trygdeordningen
Syke og funksjonshemmede kan helt eller delvis være forhindret fra å forsørge seg ved eget arbeid.  
Dagens sykepengeog trygdeordninger er ordninger det er viktig å forsvare. Full lønn under sykdom  det første året, attføringsog rehabiliteringspenger på 66 prosent av tidligere lønn, og uføretrygd  
utregnet etter samme prinsipper som folketrygda, er viktige velferdsgoder. . Rødt mener at frihet fra  
smertefullt og uønsket arbeid er en rettighet for syke, funksjonshemmede og eldre. En tilstrekkelig  
og varig økonomisk trygghet for disse gruppene er et offentlig ansvar. Arbeidslivet er ikke hele  
livet, derfor må også andre deler av samfunnet gjøres mer inkluderende, som foreningsog kulturliv,  
utdanningssystemet og transportsystemet –. Det handler om å legge til rette for deltakelse og  
motvirke isolasjon og ensomhet.
Tilrettelagt arbeidsliv
Både sykdom og funksjonshemming er relativ i den forstand at det er fullt mulig å tilpasse  
omgivelsene til menneskene i langt større grad enn det som er tilfelle i dag. Arbeidslivet må derfor  
legges til rette slik at alle har mulighet til å delta. Umenneskelige effektivitetskrav og liten vilje til  
tilrettelegging er uttrykk for diskriminering, og bidrar til å stenge stadig flere ute. Det dreier seg  
både om holdninger og om viljen til å bruke penger på formålet. Selv om Rødt støtter parolen om et  
”inkluderende arbeidsliv” og går inn for bedre arbeidsmiljø og bedre tilrettelegging, er Rødt mot  
mål og krav om lavere sykefravær. Slike sykefraværskampanjer fører til at folk blir presset til å gå  
på jobben når de er syke. Inkluderende arbeidsliv må derfor innebære at kapitalen tvinges til å gi  
økonomisk rom for at noen mennesker har høyere sykefravær enn andre. Friske, arbeidsføre  
arbeidstakere har et medansvar for å inkludere kolleger som ikke kan stille opp hundre prosent, og  
for å legge press på arbeidsgiverne gjennom klubber og fagforeninger. Inkluderende arbeidslivs-
virksomheter må ta opp i seg intensjonsavtalens mål om at flere med redusert arbeidsevne skal  
komme i arbeid. Ved hjelp av intern omskolering, tilrettelegging for overføring til mindre  
belastende jobber, og økt bruk av rotasjon og pauser, kan mange flere funksjonshemmede greie å  
fortsette i jobben, i det minste på redusert tid.
Rehabilitering og attføring
Ofte vil det likevel ikke være mulig å finne fram til gode nok løsninger på arbeidsplassen. Rødt går  
inn for at dagens ordning med medisinsk rehabilitering og yrkesrettet attføring må videreføres og  
bygges ut. Sett fra brukernes synspunkt er det viktig at det i det minste er alle operative  
klientrettede tjenester som ytes av staten i en velferdstat, og at velferdstilbudet organiseres med  
utgangspunkt i et livsløpsperspektiv. Rødt går inn for at ordningen med tidsbegrenset uføretrygd  
oppheves, fordi den ikke har noen annen hensikt enn å holde uføre i økonomisk utrygghet. Det er i  
dag ingenting formelt i veien for å tilbake til arbeid dersom en blir friskere. Også i framtida må  
tilbakeføring til arbeidslivet være basert på frivillighet, ikke på tvang. Det er dessuten viktig at  
fribeløpet for uføretrygdede er stort nok til at det er mulig å prøve seg i arbeidslivet over tid, uten å  
miste noen del av trygden.
Rødt støtter satsingen på psykisk helsevern. Innen denne delen av helsevesenet er det også spesielt  
nødvendig med holdningsendringer og større åpenhet. 
Rødt arbeider for:
•å forsvare sykelønnsordninga.
•At uføretrygd er folketrygd.
•varig uføretrygd forbedrede muligheter til frivillig tilbakegang til arbeidslivet. Uføretrygd i  
forhold til graden av uførhet. Fjern kravet om 50 prosent uførhet for innvilging av trygd.
•at minstetrygdsatsen økes fra 1,8 G til 3 G.
•å beskytte eldre arbeidstakere og å følge ansiennitetsprinsippet ved oppsigelser og  
innskrenkninger.•å motarbeide at bedriftshelsetjenesten skal være et redskap for arbeidsgiver.
Kapittel 23. Pensjon
Folketrygda er grunnpilaren i velferdsstaten. Folketrygda skal sikre økonomisk trygghet for alle,  
uavhengig av kjønn, klasse eller helsetilstand. Stortingsflertallet har vedtatt drastisk forverring av  
pensjonssystemet som systematisk øker klasseskillene, straffer de som har dårlig helse og de  
hardeste jobbene, gir de aller fleste en dårligere pensjon og legger til rette for privatisering. Det blir  
en direkte kobling mellom pensjon og yrkesinntekt gjennom hele livet. Slik erstattes den solidariske  
og utjamnende folketrygda med en ren forsikringsordning. Dermed rammes de hardest som er  
lavtlønte, deltidsarbeidere og de med lang utdanning.
Ved tariffoppgjøret 2008 ble AFP-ordninga lagt om fra å være en tidligpensjon til å bli en  
tilleggspensjon som premierer de som har god helse og en jobb de kan stå lenge i, og den straffer  
dem som må gå av tidlig. 
Forsvar de offentlig ansattes pensjon
Det er et mål at alle skal ha like god pensjon som de offentlig ansatte har i dag. Skal dette være  
mulig, må alle støtte forsvaret av de offentlige pensjonene. I tillegg er den gode pensjonen helt  
nødvendig for å få arbeidstakere til å ta det arbeidet som holder velferdsstaten oppe. 
Rødt vil:
•Hindre at AFP-ordningen og føringene ved tariffoppgjøret i 2008 blir en brekkstang som  
ødelegger de offentlige tjenestepensjonsordningene. Dette innebærer forsvar av:
•30-årsregelen, som sier at det ytes full tjenestepensjon etter 30 års ansettelse i offentlig  
sektor..
•AFP-pensjonisters rett til å gå over på full tjenestepensjon uten avkorting etter 30-årsregelen  
ved fylte 65 år.
•Særaldersgrenser må kun endres etter enighet mellom partene. Det må fortsatt være slik at  
en da går over på full tjenestepensjon etter 30-årsregelen uten avkorting. 85-årsregelen som  
gir rett til å gå av inntil 3 år før særaldersgrensen må beholdes. Den må gi full pensjon etter  
30-årsregelen uten avkorting.
•Det må fortsatt beregnes 66 prosent av sluttlønna. Det betyr at tjenestepensjonen ikke må  
omgjøres til en tilleggspensjonsordning.
Forsvar uførepensjonen
Uførepensjonsutvalget går inn for å erstatte uførepensjon med uførestønad. Det betyr at  
midlertidige vedtak blir normalen. Saksbehandlerne, ikke legene, skal vurdere din restarbeidsevne,  
du skal ikke lenger skattes som pensjonist, og halvparten av innsparingen i pensjonsreformen skal  
betales av de uføre gjennom levealdersjustering (Levealderjustering: Din personlige  
«pensjonsformue» skal fordeles på antall år som ditt årskull forventes å leve. Når myndighetene  
forventer at ditt årskull lever lenger, skal din pensjon smøres utover på flere år). Dette er en  
klassereform som rammer de lavtlønte og de som ikke har helse til å kompensere for  
levealderjustering ved å jobbe lenger. Det er ti års forskjell på når rik og fattig dør i Norge. Noen vil  
knapt få utbetalt noen pensjon.
Uførepensjonsutvalget vil til og med vil ta fra barna til de med minst pensjon det lille vern mot  
fattigdommen som barnetillegget er. Rødt 
•godtar ikke at uførepensjon endres til uførestønad.
•godtar ikke at uførepensjonister skal skatte som lønnstakere, og godtar ikke at uføre skal  
rammes av levealderjustering.
•godtar ikke at uføre skal miste sitt behovsprøvde barnetillegg.
Reverser pensjonsreformen
Pensjonsreformen har aldri vært gjenstand for en debatt foran et valg. Den er ordnet på bakrommet,  
savner demokratisk legitimitet, og for svært mange vil det bli et sjokk når virkningene viser seg.  
Rødt tror det vil bli store protester, og vi tror det er mulig å reversere viktige deler av  
pensjonsreformen:
Rødt vil:
•Fjerne alleårsregel og gjeninnføre besteårsregel.
•Pensjonene skal fortsatt følge lønnsutviklinga ellers i samfunnet.
•Pensjonene skal ikke settes ned når levealderen øker.
•Pensjonen skal ikke settes ned dersom du må gå av tidligere.
Styrk folketrygda
1.Minstepensjonen må heves til 3 G og reguleres som lønnsutviklingen.
2.Inntekter opp til 400 000 skal ha en pensjonsdekning på 2/3 ved 40 års opptjening.  
Obligatorisk tjenestepensjon tas over av rikstrygdeverket gjennom skatt eller  
arbeidsgiveravgift.
3.Ordningen med pensjonspoeng for omsorgsarbeid utvides og gis tilbakevirkende kraft fra  
1967 for alle nye pensjonister.
4.Opptjening av pensjonspoeng for all utdanning etter fylte 18 år.
5.Opptjening av pensjonspoeng etter full lønn ved ufrivillig deltid, attføring og rehabilitering.
6.Fulle folketrygdrettigheter for alle med minst 10 års botid i Norge.
7.Forsikringsselskap pålegges å gjøre premiene i pensjonsforsikringer kjønns- og  
aldersnøytrale.
Gjeninnfør en tidligpensjonsordning som gjør det mulig å gå av fra 62 år uten tap i livsvarig  
pensjon. Det betyr at AFP-tillegget må forbeholdes de som må gå før pensjonsalder og fordeles slik  
at du får mer jo tidligere du går av. 
Kapittel 24. Rasisme og islamofobi
Rødts mål er et flerkulturelt samfunn uten rasisme og nasjonal undertrykking, med åpne grenser og  
demokratiske rettigheter for alle folkegrupper. Rasisme er et undertrykkingsredskap som  
stabiliserer og styrker maktforholdene og samfunnsordenen. Rasisme er en del av den dominerende  
vestlige kulturen og en følge av århundrer med kolonialisme, imperialisme og "hvit"  undertrykkelse. I kjølvannet av «krigen mot terror» blir muslimer over hele verden utsatt for  
rasistisk hets og diskriminering. Norge er i dag i praksis stengt for folk fra den tredje verden.  
Nesten ingen av de som søker får innvilget politisk asyl i Norge. Norges behandling av samene og  
minoriteter som kvener, romanifolket og tatere, er en del av denne "hvite” herrefolksmentaliteten.
Bruk innvandrernes kompetanse
Innvandrere kommer til Norge med kvalifikasjoner, utdanning og arbeidserfaring, som fullt ferdige  
ressurser for samfunnet, uten å ha kostet den norske staten en krone. Staten bevilger penger til  
kommunene for å få innvandrere i arbeid, men disse pengene brukes til lønnsbudsjett, sosialhjelp,  
prosjektarbeid eller andre formål som ikke direkte kommer innvandrere til gode. Disse må brukes  
direkte på hver innvandrer ut fra en individuell plan, slik at kvalifikasjonene kan brukes i Norge. 
At innvandrere ikke får jobb, handler ikke om problemer med språk eller motivasjon. Det som  
mangler er tiltak som setter innvandrere i stand til å konkurrere på like fot med andre i arbeidslivet.
Innvandrere må brukes som eksperter på hvordan innvandrere kan integreres i arbeidslivet, slik at  
det kan lages funksjonelle planer.
Rødt arbeider for:
1.at mennesker på flukt fra forfølgelse og undertrykking skal få politisk asyl i Norge. Det må  
opprettes et overvåkingsorgan for at asylretten overholdes.
2.å øke antallet kvoteflyktninger.
3.-at klimaflyktninger skal få asylstatus i FN og at Norge skal ta imot ofre for globale  
miljøendringer
4.at alle skal ha rett til å komme til Norge for å legge fram søknad om asyl. Rødt sier nei til  
visum som innvandringspolitisk virkemiddel og kontrolltiltak for å stoppe utlendinger før de  
når norskegrensa. 
5.hjelp fra advokat som er uavhengig av staten fra 1. dag i Norge til rettferdig behandling av  
asylsøknaden er gitt. 
6.nei til bruk av tvangsmidler som ransakelse, beslag, pågripelse, varetekt og deportasjoner  
uten rettssak. Asylfengsel og teltleire må bort. 
7.at asylmottak skal organiseres desentralisert: vanlige boliger i vanlig lokalmiljø. 
8.mottaksordningene skal være drevet og eid av det offentlige.
9.oppholdstillatelse til alle som har vært mer enn 15 måneder i landet uten noe krav til arbeid. 
10.at staten fullfinansierer bosetting av de som har fått innvilget asylsøknad. Det må også gis  
økonomisk støtte ved familiegjenforening. Familiens medlemmer skal ha rett til arbeid og  
trygderettigheter.
Islamofobi
Rasismen har fått et kraftig oppsving som følge av USAs okkupasjon av Irak og Afghanistan. Islam  
presenteres som vestens fiende, for å legitimere imperialistiske kriger. Rasebegrepet handler ikke  
lenger så mye om rangering av raser, men om rangering av personer etter religion og antatt kultur  
der såkalt vestlig kultur oppfattes som overlegen. Konsekvensene er vold og trakassering særlig av  
muslimer, men rasismen rammer alle som forbindes med ikke-vestlige land. Muslimer må stadig  
forsvare seg mot beskyldinger om at de støtter terror og kvinneundertrykking. Folk med bakgrunn  
fra muslimske land blir systematisk diskriminert på arbeidsmarkedet, i boligmarkedet og av media.  
Muslimer blir satt i fengsler som Guantanamo uten rettssak og innsyn. Rødt arbeider for: 
en sterkere allianse mellom venstresida og muslimske miljøer, mot rasisme og imperialisme. 
lik rett til arbeid og utdanning – ingen forbud mot hijab eller niqab.
at ytre høyre og anti-muslimske krefter ikke skal styrkes gjennom politiske tiltak som pakkes inn i  
retorikk om likestilling og ytringsfrihet, men som rammer alle muslimer eller andre  
minoritetsgrupper.
EU og EØS
EØS-avtalen og tilpassingen til EU forsterker den statlige rasismen. Grensene rundt EU blir stengt,  
og flyktningpolitikken blir harmonisert. Mens det er fri arbeidsvandring og import av arbeidskraft  
innenfor EØS-området. Samtidig gjør staten lite eller ingenting for at de innvandrerne som bor i  
Norge, får arbeid, og at deres kompetanse blir brukt. Dette vil føre til dårlige sosiale kår og til  
dannelse av en ny underklasse.
Rødt arbeider for:
•at Norge må åpne grensene for innvandring. Innvandringsstoppen må oppheves og samme  
regler som i dag gjelder for innbyggere i EØS-land, må gjelde for alle. 
•norsk tariff og arbeidsvilkår for alle som jobber i Norge 
•å si opp Schengen-avtalen og Dublin konvensjon 
Statlig rasisme
Den norske rasismen skaper fattigdom. Folk fra den tredje verden blir diskriminert på boligog  
arbeidsmarkedet. De får de dårligst betalte jobbene og de dårligste boligene.
Den statlige rasismen er med på å legalisere all annen form for rasisme. Myndighetene benytter den  
motstanden og volden som de selv har skapt mot innvandrere og flyktninger som begrunnelse for  
ytterligere innstramminger i den statlige flyktningog innvandringspolitikken. Opp mot dette står at  
mange lokalsamfunn har tatt vel i mot innvandrere, gitt asylsøkere kirkeasyl, og skjult dem for  
makthaverne. Rødt støtter slike former for sivil ulydighet.
Regjeringas innvandringsog integreringspolitikk fører til at norske og innvandrende arbeidere settes  
opp mot hverandre, og det skjer også mellom innvandrergrupper. Dette fremmer rasisme.
Rødt arbeider for:
1.at alle som bor i landet skal ha rett til å forenes med familien sin
2.at en som gifter seg med eller inngår partnerskap med en person med oppholdstillatelse i  
Norge, sjøl automatisk oppnår slik tillatelse 
3.at de som har barn i Norge skal få beholde eller få oppholdstillatelse 
4.at introduksjonsprogrammet skal være en rett til flyktninger og innvandrere. Programmet  
skal være individuelt tilpasset personens behov og forutsetninger 
5.at undervisning på morsmålet skal være en rett for alle 
6.at kommunene tilrettelegger særskilt for innvandrere i helsevesen og eldreomsorg 
7.at profesjonsutdanningen ved universitet og høgskoler innfører kvoter for ungdom fra  
flyktningeog innvandrerfamilier 
8.at asylsøkere skal ha rett til helsetjenester 9.asylsøkere må få økonomisk hjelp som tilsvarer minst statens veiledningssatser for  
sosialhjelp. 
10.asylsøkere skal ha arbeidstillatelse mens hele saksbehandlingen pågår. De skal også få  
undervisning i norsk
11.at trygderettigheter som gjelder for nordmenn skal gjelde for flyktninger og innvandrere 
12.20 års pensjonsopptjening for innvandrere som har flyttet hit som voksne
13.at en skal gi samme straff for samme forbrytelse, enten en er innvandrer eller nordmann
14.rettferdighet for Eugene Obiora og Ali Farah – ledelsen og tjenestemennene må stilles til  
ansvar. Statlig rasisme må ikke dekkes over eller bagatelliseres
15.ingen skal nektes å bære andre flagg enn det norske 17.mai 
Kvinnefrigjøring
Etter 11. september har rasismen økt. Muslimer og Islam er blitt det nye fiendebildet. Rødt er for å  
styrke innvandrerkvinnenes rettigheter, og støtter jenter som gjør opprør mot undertrykkende og  
patriarkalsk praksis. Men kritikk av patriarkalske og kvinneundertrykkende tradisjoner må ikke bli  
en kritikk av muslimer generelt eller islam mer enn andre religioner.
Rødt arbeider for:
selvstendig status for innvandrerkvinner 
at loven om retten til asyl på grunnlag av kjønnsbasert forfølgelse håndheves
-ingen diskriminering i arbeidsliv, skole eller liknende på grunn av religiøst begrunnede plagg
Antifascisme
Nye rasistiske og fascistiske grupper og partier har vokst opp i Europa de siste årene også i Norge.  
Rasistisk vold og trakassering har økt sterkt. Rasistisk propaganda er etter hvert blitt mer åpen og  
mer godtatt. Politiet legger til side de fleste anmeldelsene og bagatelliserer rasistiske handlinger  
som "guttestreker".
Rødt arbeider for:
•at rasismeparagrafen (paragraf 135 A) blir håndhevet. Loven må bedres for å ramme  
rasistiske handlinger og propaganda 
•at det åpnes for å inndra skjenkebevillinger ved diskriminerende eller rasistisk praksis på  
utesteder
•bred folkelig mobilisering mot alle former for rasisme og nynazisme 
•å forby fascistiske og nazistiske organisasjoner
Kapittel 25. Internasjonal solidaritet
Verden i dag preges av at USA stadig mer aggressivt skyver fram sine posisjoner for å sikre seg  
globalt hegemoni. Dette fører til sterkere rivninger mellom imperialistmaktene, hvor USA også er  
villig til å sette til side de overnasjonale institusjonene og kjørereglene de til nå har brukt for å sikre  
sine interesser. Det utfordrer også lojale støttespillere for USA, som Norge. I forhold til den  hensynsløse undertrykkingen og utbyttingen av folk og nasjoner i den 3. verden står  
imperialistmaktene, store som små, fortsatt samlet. USA står i spissen for å gjenoppta den klassiske  
koloniseringspolitikken ved å ta i bruk våpenmakt og okkupasjoner for å sikre kontroll over  
strategiske områder og vitale ressurser. NATO er i dag USAs viktigste redskap for å knytte Norge  
og andre land til sin aggresjonspolitikk
Rødt arbeider for:
1.å melde Norge ut av Nato og WTO
2.å gjøre slutt på all norsk støtte til okkupasjonene og koloniseringen av Irak og Afghanistan 
3.å avvise næringslivsstøtte forkledd som u-hjelp 
4.ingen norsk eksport av miljøødeleggende prosjekter 
5.ingen investeringer som utnytter folk og ressurser i den tredje verden
6.at Norge ikke skal delta i såkalte humanitære intervensjoner. Norge må bryte med og  
motarbeide imperialistmaktenes militære intervensjonspolitikk, også når de kamufleres som  
støtte til humanitære operasjoner
7.å intensivere det norske solidaritetsarbeidet for palestinerne og å fremme norske tiltak mot  
den israelske statens okkupasjon og etniske rensing av Palestina
Imperialisme
Undertrykkingen og utbyttingen av den 3. verden er det viktigste spørsmålet i vår tid. Norge er en  
del av systemet som holder folk i den 3. verden nede. Mange steder i verden kommer norske  
selskaper som Telenor og Statoil/Hydro i konflikt med lokalsamfunnets miljøog velferdsinteresser.  
Samtidig deltar norske styrker i krigen i Afghanistan, og norsk utenrikspolitikk støtter opp om  
USAs såkalte krig mot terror i etterkant av 11. september. Det er viktig for Rødt å knytte sammen  
den globaliseringskritiske bevegelsen med alle de som kjemper for fred og mot at uskyldige sivile  
blir lidende i imperialismens maktspill.
Rødt arbeider for:
•å støtte kampen for demokrati, miljø, sosial og økonomisk frigjøring over hele verden
•en internasjonal bevegelse som retter seg både mot den økonomiske imperialismen, gjennom  
globale institusjoner som verdensbanken og WTO, og mot USA og andre stormakters  
globale krigføring
•å avsløre imperialistisk ideologi som er et hinder for å bygge en likeverdig og respektfull  
allianse mellom folk i verden
•å stoppe sexturismen til den tredje verden
Slett U-landsgjelda
Gjelden land i den 3. verden har til Norge må slettes. Norge må gå inn for tilsvarende sletting av  
gjeld de har til Verdensbanken og Det internasjonale pengefondet (IMF). Norge må gå imot at  
bevilgninger gjennom IMF og Verdensbanken skal påtvinge land i den 3. verden en bestemt  
økonomisk politikk. All hjelp skal gis som betingelsesløse gaver, eller som langsiktige og rentefrie  
lån, og de skal komme de undertrykte og fattige til gode. Det må inngås handelsavtaler som  
fremmer import fra u-land når dette tjener utviklingen til folket og miljøet i disse landene.
Rødt arbeider for:
•å støtte kampen for nasjonal frigjøring og sjølstendighet. Dette innebærer blant annet  solidaritetsarbeid med nasjonale frigjøringsbevegelser og sosiale bevegelser i den 3. verden
•å utvikle kontakt og samarbeid med sosialistiske organisasjoner, frigjøringsbevegelser og  
sosiale bevegelser overalt i verden
Internasjonalt samarbeid med EU-motstandere
Rødt vil styrke samarbeidet med EU-motstandere i land både i og utenfor EU. Rødt vil utveksle  
erfaringer og samarbeide om felles aksjoner og tiltak. Dette gjelder både som parti og gjennom  
partikamerater som tar initiativ til slikt samarbeid i andre organisasjoner de jobber i, som  
fagbevegelsen, kvinnebevegelsen, miljøbevegelsen, bondeorganisasjoner o.a.
Kapittel 26. Krig og fred
Militærpolitikken til Rødt er basert på en analyse av militærapparatets rolle. Norge er et langstrakt  
land med viktige ressurser i sine nærområder. Kamp om disse ressursene vil kunne bli en  
dominerende konflikt i dette århundre. Energiog matressurser i havet vil være sentrale ressurser folk  
kan leve av i Norge i lang tid framover. Både USA, EU og Kina/India vil ha enorme energibehov i  
framtida som de ikke klarer å dekke sjøl.
Transportveier for energi vil i økende grad tas i bruk i norske nærområder. Å hindre  
stormaktsrivalisering som gjelder norske områder og ressurser er den sentrale utfordringen for  
norsk industriog sikkerhetspolitikk. Dagens norske "sikkerhetspolitikk" er derimot ikke å skape  
sikkerhet for disse ressursene. Det norske militærapparatet innrettes mindre og mindre på forsvar,  
og mer og mer på deltakelse i USAs angrepskriger.
NATO.
Gjennom NATO-medlemsskapet og støtte til USAs og andre stormakters imperialistiske politikk er  
Norge en aktiv del av imperialismen. Gjennom "Out of area"-linja fra 1999 så har NATO tatt nok et  
skritt mot å bli et reint militært krigsredskap for USA. USAs prosjekt er verdenshegemoni gjennom  
en allianse med det USA kaller "de villige". Og Norges regjering er villig. Villig til å sende norske  
soldater som deltakere i USAs kriger. Villig til å utvikle og kjøpe våpen som gjør norske militære  
nyttige for USA. Villig til å bidra til USA – imperialismens effektivitet.
Rødt arbeider for:
•å få Norge ut av NATO
•å stanse forhåndslagringen av NATO-materiell
•å få slutt på NATO-øvelser på norsk jord
•oppløsning av norske enheter som er en del av NATO eller EUs innsatsstyrker
•at internasjonal deltakelse i fredsbevarende operasjoner bare skal skje der alle parter  
aksepterer tilstedeværelsen
Vernepliktshær
Den anti-invasjonskapasiteten som det norske militærvesenet bygde opp etter den andre  
verdenskrig, basert på forsvaret av norsk territorium mot en fremmed angriper og et mobiliserbart  
vernepliktsforsvar, bygges ned. Stortingsflertallet prioriterer et profesjonelt militærapparat i stor  
grad basert på vervede mannskaper, som skal settes inn i intervensjonskriger verden rundt.
Rødt går imot å bevilge penger til et slikt militærapparat, og oppfordrer folk til ikke å verve seg til  
slik tjeneste. Derfor er vi imot innkjøp av nye kampfly uavhengig av om de er svenske eller  amerikanske. I stedet går Rødt inn for å utvikle et forsvar som tar sikte på å bekjempe en  
okkupasjon, både gjennom en vernepliktshær og opplegg for å mobilisere befolkningen til ulike  
former for motstandskamp.
Rødt arbeider for:
1.atomnedrustning og forbud mot ABC-våpen
2.forbud mot produksjon av spaltbart (radioaktivt) materiale til våpenbruk.
3.å styrke det mobile landog sjøbaserte luftog kystvernet for å bedre suverenitetshevdelse i  
norske nærområder
4.at de stedene som mister militære arbeidsplasser skal få støtte til å bygge opp varige sivile  
arbeidsplasser
5.å hindre en profesjonalisering av militæret
6.å sikre retten til politisk militærnekting
7.å sikre retten til politisk arbeid i militæret, og sikre sivile vernepliktige retten til å få  
opplæring i sivile motstandsformer, teknikker og organisering
8.desertering hvis forsvaret blir brukt mot landets egne innbyggere og oppfordring om ikke å  
verve seg til imperialistiske aggresjonkriger
9.kjønnsnøytral verneplikt
Kapittel 27 Samepolitikk
To folk i ett land
Norsk samepolitikk må ha som grunnlag at den norske staten er bygget på territoriet til to folk, det  
samiske og det norske, slik det også er slått fast i grunnloven. Dette må gjennomsyre arbeidet på  
alle plan i stat, fylke og kommuner, slik at samiske interesser blir vurdert i all samfunnsplanlegging  
der det er relevant, både innenfor næringsutvikling, miljøvern, helse og utdanning. 
Ett folk i fire land
Det samiske folket er urfolk på Nordkalotten. Gjennom mange århundrer har det vært et stort press  
fra statene i dette området for å få tilgang til og kontroll over de rike naturressursene i Sapmi. Det  
samiske folket og landet deres, Sapmi, er delt mellom fire stater, Norge, Sverige, Finland og  
Russland, etter at nasjonalgrensene på Nordkalotten ble trukket opp på 1800og 1900-tallet. 
Rødt støtter samenes kamp for kontroll over bruken av naturressursene i egne områder, for  
sjølråderett over utviklinga av egen kultur, språk og utdanning. Rødt støtter det samiske  
samarbeidet over grensene og vil arbeide for at grensene i minst mulig grad skal skape hinder for  
samisk samarbeid og utvikling av fellessamiske institusjoner. Vi støtter arbeidet med den nordiske  
samekonvensjonen og vil arbeide for at denne blir vedtatt og gjennomført snarest. Samene sine  
rettigheter i henhold til ILO-konvensjon 169 og FNs urfolkdeklarasjon må styrkes i alle fire land.
Rødt mener at samene skal ha fast representasjon i Nordisk Råd og kunne delta i parlamentarisk  
arbeid over landegrensene på Nordkalotten
Tre stammers møte i nord
I Finnmark og Nord-Troms er identitet og etnisitet et mangefasettert og ofte tabubelagt område. I  tillegg til samer og nordmenn har også kvenene lange tradisjoner i områdene.
Også det kvenske folket er spredt over flere nasjonalstater og har status som 
nasjonal minoritet i Norge i dag. I likhet med samene, har kvenene blitt utsatt for hard  
undertrykking og fornorskingspolitikk fra den norske staten. Kampen står i dag for retten til å  
bevare og utvikle restene av deres kultur, identitet, næringsgrunnlag og språk. Vi går inn for at også  
kvenene får sitt fond som erstatning for fornorskingspolitikken, og at det blir gitt tilstrekkelige  
statlige tilskudd til revitalisering av kvensk språk og kultur samt kvensk forsking og  
museumsvirksomhet
Lokal kontroll med naturressursene
De samiske områdene inneholder store naturrikdommer som kapitalkreftene ønsker å kontrollere.  
På viktige områder har lokalbefolkninga blitt fratatt sin tilgang til ressursene, eller står i fare for å  
bli frarøvet disse. Det gjelder bl.a fiskeallmenningen, mineralressurser, kraftutvinning og kontrollen  
over utvinninga av oljeog gassforekomstene på sokkelen. Satsinga på ”nordområdene” er i  
hovedsak uttrykk for den norske storkapitalen sitt ønske om å være fremst i kappløpet med  
utenlandske kapitaleiere om kontrollen over ressursene.
Samisk forvaltning over egne territorier, inkludert land, vann og hav, og de ressursene som finnes i  
områdene, under grunnen og på sokkelen, vil innebære en større lokal kontroll som motvekt til  
kapitalinteressene og sentralmakta. Det vil også kunne forhindre at utnyttelsen av disse går ut over  
samisk kultur og næringsinteresser.
Samisk forvaltning og EØS
Sameretten må sikre kollektive rettigheter til lokalbefolkninga uavhengig av etnisitet, og samtidig  
ivareta hensynet til samisk kultur . Den vil da kunne være en sterk motvekt mot EUog EØS-rettens  
åpning for markedskreftene. Rødt mener at sameretten (folkeretten/ILO-169) er overordna EØS-
avtalen, og vil arbeide for at Samekonvensjonen tas inn som en del av EØS-avtalen.
Alle de samiske områdene må fritas for EØS-regelverket, gjennom en samisk urfolkssone som i  
Norge må gjelde fra SørVaranger til Femunden.
Finnmarksloven/-eiendommen/Hålogalandsalmenningen
Utmarksforvaltninga må bygge på at lokalbefolkninga har førsteretten til utnytting av knappe  
ressurser i sitt virkeområde, og at bruksrett til disse ressursene og rettigheter kan reserveres  
bygdelag og innbyggere av kommune og fylke. Ved avgjørelse av hvem som har rettigheter kan  
man bygge på alders tids bruk, men med unntak av retten til reindrift skal det vanligvis ikke skilles  
på etnisk grunnlag. I spesielle tilfeller kan det gjøres unntak når det er nødvendig for å gjenopprette  
urett som er gjort mot spesielle samiske grupper, for eksempel østsamene eller skoltesamene.
Finnmarksloven er en bedring av forvaltningssystemet i Finnmark, hvor områdene som tidligere ble  
forvalta av Statsskog(95% av fylket) ble overført til et privatsrettslig eiendomsselskap,  
Finnmarkseiendommen. Sjøl om Sametinget oppnevner halvparten av styremedlemmene, er det  
tvilsomt om styreorganet tilfredsstiller fullt ut kravet i ILO-169, der det er slått fast at urfolket skal  
ha bestemmende flertall i forvaltningsutvalg i urfolksområde. Rødt krever derfor at Sametinget får  
vetorett i forvaltninga av Finnmarkseiendommen. Virkeområdene for Finnmarksloven er unntatt  
hav, fjord, sokkel og undergrunn. Marine ressurser og undergrunnsressurser må inkluderes under  
forvaltninga for Finnmarkseiendommen og Sametinget, for å sikre at en tar hensyn til samiske og  
lokale interesser i forhold til klimaendringer, kystfisket og den sjøsamiske kulturen, og den  
omfangsrike bergverksnæringa i forhold til for eksempel reindrifta. Sametinget må få vetorett i  forvaltninga av Finnmarkseiendommen, som bør få status som allmenning og hete  
Finnmarksallmenningen
Rødt støtter flertallsinnstillinga i Samerettsutvalget som gir samene flertall i forvaltningsorgan,  
både lokale utmarksstyrer og i sentralt grunneierstyre. Også de svenske samebyene som tradisjonelt  
driver grenseoverskridende reindrift må sikres deltakelse i denne forvaltninga, i de områder i Troms  
og Nordland som de tradisjonelt har drevet si næring. Slik situasjonen er støttes disse samebyene  
(siidaene) verken av samerådet eller norske reindriftsamer i dag, men har hevd gjennom historiske  
rettigheter gjennom Lappecodicicillen og høyesterettsdom om Altevannsaka. I dag er det ingen  
politiske parti i Norge som støtter denne samiske gruppen, som også tydeliggjør problemene som  
oppstår på grunn av delinga av den samiske nasjonen over fire nasjonalstater. 
Samtidig vil Rødt kritisere og arbeide mot avgjørelser i disse organene, dersom de åpner for  
privatisering. Privatisering tjener ikke flertallet av samene og andre utmarksbrukere. Rødt vil sloss  
for allemannsretten og for at lokale utmarksstyrer ikke skal bli nye ”baroner” som driver rovdrift på  
naturen.
Rødt går mot privatisering, men samtidig tar vi avstand fra dem som som bruker trusselen om  
privatisering til å gå mot samisk forvaltning av utmarka ut fra ILO-konvensjonen. For tida driver en  
organisasjon som kalles Etnisk og demokratisk likeverd (EDL)en utstrakt virksomhet for å kjempe  
mot samiske rettigheter. Denne organisasjonen avviser at samene er urfolk og skal ha spesielle  
rettigheter. Det arbeidet denne organisasjonen driver er skadelig for samene. Rødt kjemper også  
mot gamle fordommer mot samene som kommer fram på nytt i rettighetsdebatten framover.
Reindrifta
I samisk kultur står reindrifta sterkt, både som næring og som kulturbærer. Reindrifta er  
arealkrevende og er bygd på gamle tradisjoner som går på skånsom bruk av naturen. Forskjellige  
lover fra 70-tallet av har gjort at reindrifta har blitt en del av den kapitalistiske økonomien og  
dermed skapt klasseskiller. Dette har først og fremst ramma små enheter og gjort næringa avhengig  
av motoriserte kjøretøy. Reindrifta er også trua av at arealene blir brukt til kraftutbygging,  
vindmølleparker, veger og jernbaner, hyttebyer og mineralutvinning. Rødt vil forsvare reindrifta i  
slike konflikter der denne samiske næringa blir trua. I tvister der reindrifta blir pressa, skal disse  
drøftes og avgjøres av Sametinget.
Samtidig vil vi arbeide for ei omlegging av reindriftspolitikken slik at man styrker en allsidig bruk  
av reinprodukt, kombinasjonsnæringer, og en reduksjon av store reinflokker. Det må bli en slutt på  
å presse og lokke folk ut av reindriftsnæringa.
Fiskeriene 
Rødt støtter utredninga NOU 5/08 (Kystfiskeutvalget si innstilling) om retten til fiske i havet  
utenfor Finnmark, og mener de samme prinsippene må legges til grunn i alle fylker med historisk  
samisk kystbefolkning. For å bevare den sjøsamiske kulturen og på den måten også den  
tradisjonelle nordnorske kystkulturen, og for å motarbeide konsentrasjon av kapital og kvotehandel  
i fiskerinæringa, er det viktig å hevde allmenningsretten til folk i fjordene og kystnære områder.  
Miljømessig mener vi det er riktig å satse på kystflåtens mindre båter og å bygge ned  
havfiskeflåten. Dette vil sikre miljøet på havbotnen og forhindre overfiske og bifangst. På denne  
måten vil en kunne sikre seg at de bestandene kystflåten fisker på, vil holde seg oppe og sikre  
leveringer til industrien på land av høy kvalitet og med mindre ressursbruk og utslipp.
Olje og gassutvinning, kraftutbygging
Klimaendringene påvirker de sirkumpolare(arktiske) strøkene sterkt. Naturen blir endra og livsog  næringsgrunnlaget til samene og andre urfolk trues og ødelegges. Rødt vil arbeide sammen med de  
samiske organisasjonene slik at det ikke åpnes for olje og gassutvinning i Sapmi. Vi må jobbe for ei  
urfolkssone langs kysten i nord for å beskytte levesett og kultur for urfolk i området. Ei slik sone  
kan også bli aktuell i andre områder av Norge, der det bor samer som er avhengige av  
naturressurser og der Hålogalandsalmenningen ikke gjelder.
Samiske område har alltid vært brukt til kraftutbygging som har innskrenka beiteområder. I våre  
dager er det et økt krav om fornybare ressurser, så som bygging av småkraftverk og  
vindmølleparker i reinbeiteområder.
Sametinget
Rødt ser på Sametinget som et viktig skritt i retning av sjølråderett for det samiske folket. Det er  
viktig at det samiske folket sjøl har muligheten til å opprette egne styringsorganer over det samlede  
samiske territoriet på Nordkalotten. Sametinget er et norsk organ underlagt Stortinget og med svært  
begrensa styringsrett. Rødt mener at Sametinget må få større grad av sjølstyre, autonomi,  
forvaltningsansvar og økonomisk frihet.
Den prinsipielle støtten til Sametinget og sjølstyre for det samiske folket innebærer ikke at Rødt  
automatisk støtter de avgjørelser Sametinget og det samiske folket tar. I dag er det et klart borgerlig  
flertall også på Sametinget, og Rødt vil delta i Sametinget og debattene rundt dette, og kritisere  
standpunkt vi er uenige i. Sametinget må tilføres ressurser og oppgaver som gjør at det kan bli et  
reelt organ for det samiske folket. 
Det sjøsamiske folket har vært utsatt for en sterkt ødeleggende undertrykking av språket, kulturen  
og den særegne næringsstrukturen med kombinasjonsdrift som dette folket tradisjonelt har hatt,  
vekselbruk fiske/jordbruk kombinert med utmarksnæring. Derfor må Sametinget spesielt legge til  
rette for en revitalisering av sjøsamisk kultur og språk, og den særegne næringsstrukturen som har  
holdt oppe denne kulturen. 
Sametinget og dermed også samemanntallet må i større grad ivareta folk med østsamisk, sjøsamisk,  
og dobbel identitet, norsk og samisk, slik det ofte er langs kysten i nord. Et problem er at veldig  
mange innenfor denne gruppa ikke definerer seg som samer i dag på grunn av særegne historiske  
forhold, langvarig fortielse og undertrykking. Sametinget må videre arbeide for å avverge etniske,  
kulturelle og næringsmessige konflikter , og ta opp situasjonen for anna befolkning i de samiske  
områdene, så som innvandrere og innflyttere fra ”norske” områder. Sametinget må vise at det har  
livets rett ved å gå inn i debatter der motstandere av samiske rettigheter og Sametinget, setter  
dagsorden.
Rødt vil delta i debatten om utvikling av samepolitikken i og utafor Sametinget. Vi vil delta i  
sametingsvalg gjennom egne valglister eller i samarbeid med andre.
Samisk utdanning
Skadene etter langvarig fornorsking gjør at det må tas spesielle tiltak for å styrke samisk opplæring  
på alle plan. Det er ikke nok med ei formell likestilling.
All utdanning i Norge må ta opp samiske spørsmål og samiske perspektiv innenfor eget fagområde.  
Dette er viktig både for å motvirke fordommer og kunnskapsmangel om samer generelt, og for at  
fagpersonell innfor forskjellige område skal ha et grunnlag for å behandle samiske  
elever/klienter/pasienter/kunder osv. Alle elever i norsk grunnskole og og videregående skole skal  
ha rett til å velge samisk som fag, uavhengig av egen etnisk bakgrunn.
Samisktalende elever skal ha lovfesta individuell rett til undervisning på samisk. Samiske elever  
skal ha rett til å velge samisk læreplan uavhengig av hvor i landet de bor, og lærere må få utdanning  
til å gi undervisning også etter samisk læreplan.Retten til samiske læremiddel må lovfestes. Det må utarbeides relevante læremiddel på de samiske  
språkene i alle fagområder/fag i barnehage og i alle skoletrinn.
Det særegne innholdet i barnehage og skole i samiske område må bygge på de kunnskaper og  
tradisjoner som den samiske kulturen er forvalter av. Dette innebærer at arbeidsmåten må  
tilrettelegges for at barn og skoleelever kan delta i praksisnære aktiviteter, fiske, fangst, reindrift,  
sanking og anna matproduksjon, husflid(duodji), fortellerog musikktradisjon. Lærere i barnehage  
og skole må settes i stand til å ivareta og gjennomføre dette.
Grendeskoler i samiske område må få et særskilt vern mot nedlegging.
Det samiske barnehagetilbudet må videreutvikles, både i form av samiske barnehager og  
barnehageavdelinger, og språkstøtte for enkelte samisktalende barn.
Samisk helsevesen
Lokalsjukehusene også i de samiske områdene er under sterkt press. Sentralisering og nedbygging  
av tjenestetilbudet skjer også i de samiske områdene. Helse Nord og Helse Finnmark har et spesielt  
ansvar for å ivareta tilbudet innenfor spesialisthelsetjenesten til den samiske befolkninga. Dette  
tilbudet er ikke godt ivaretatt i dag; spesialisthelsetjenesten i Finnmark har aldri vært på linje med  
tilbudet ellers i Norge og er etter innføringa av sykehusreformen ytterligere nedbygd. ILO-169  
presiserer at urfolket skal ha tilgang på et likeverdig tilbud med resten av befolkninga, tilrettelagt  
språklig og kulturelt.. Helse Finnmark er ikke i stand til å gi et likeverdig tilbud i dag, f.eks i  
forhold til kultur og språkforståelse, spesielt innen fag som geriatri, rehabilitering og psykiatri, hvor  
nærhet til familie og egen kultur/hjemsted er viktig.
Rødt krever et likeverdig tilbud til den samiske befolkninga, inkludert psykiatriske  
behandlingstilbud i Finnmark tilpassa samisk språk og kulturforståelse.
Også tilbudene innen primærhelsetjenesten er svært dårlig utbygd og lite tilpassa samiske forhold,  
Samisktalende pasienter kan verken regne med å møte samisktalende helsepersonell eller få samisk  
tolk i sitt møte med helsevesenet.
Distriktene i Nord-Norge og de samiske kjerneområdene lider spesielt under legemangel,  
vikarstafetter mv. som skaper utrygghet og manglende tillit, i de faser av livet hvor man er mest  
sårbar.
Rødt ønsker tilskudd til samisk primærhelsetjeneste, slik at alle pasienter kan regne med å møte  
personell med kompetanse om samisk språk og kultur.
Rødt mener at det bør etableres et overgrepsmottak med kompetanse, faglig og kulturelt, i de  
samiske kjernekommunene.
Samisk kultur/kulturytringer og språk
For at det samiske språket eller de samiske språkene skal være moderne bruksspråk, må de tas i  
bruk i hverdagen, arbeidslivet, skolen og i media. Derfor trengs det satsing på systematisk jobbing  
og bevilgninger til vitaliseringskampanjer i områder der samisk er trua, og til forsking på språkene.  
For at samisk kultur skal få den plassen den fortjener, vil Rødt arbeide for skilting på samisk og  
kvensk språk på veger, bygg og institusjoner i områder der samisk og kvensk kultur har påvirka  
majoritetskulturen. Samisk brukskunst duodji, og kultur ellers, må beskyttes mot kommersielle  
krefter som vil utnytte dette til å selge surrogatutgaver av denne kulturen.
Rødt vil abeide for å styrke samisk kultur og språk over alt der vi er representert i kommunale,  
fylkeskommunale og statlige organ.Kapittel 28. Oppvekstvilkår
Barn trenger trygge og forutsigbare rammer og støttende omsorgspersoner for å utvikle egenverd og  
sjøltillit. Sammen med andre barn utvikles sosial kompetanse og læring. For å sikre flest mulig en  
god oppvekst mener Rødt at det offentlige må ta langt større ansvar for barn og unge enn det som  
gjøres i dagens samfunn. Barna må sikres oppvekstvilkår slik at de ikke lider skade og hemmes i sin  
utvikling.
Rødt mener alle barn vil profittere på å være i gode barnehager og skolefritidsordninger.  
Barnehagetilbudet skal være der fra første stund. Slike tilbud må være gratis hvis alle skal kunne  
bruke dem. Grunnskolen og videregående skole må i større grad møte barn og unge ut fra den  
enkeltes forutsetninger og støtte hver enkelt i deres utvikling og læring. Barn trenger lekemiljøer og  
fritidstilbud. Ungdom trenger egne møtesteder. Når dette mangler, trekkes en del ungdom til  
shoppingsentre og rusmiljøer. Der hvor det fins ungdomsklubber og ungdomshus, er disse ofte truet  
av nedlegging. Rødt mener det er en offentlig oppgave å sørge rusfrie møtesteder for ungdom. 
Felles ansvar for barna
Foreldre ønsker det beste for barna sine, men samfunnets rammer tar fra mange muligheten til å gi  
barna og de unge gode oppvekstvilkår. Alt for mange barn lever i dag i fattigdom uten å få  
tilstrekkelig hjelp fra det offentlige. Alt for mange barn vokser opp i familier med vold eller rus.  
Terskelen for å få hjelp er for høy. Det forebyggende arbeidet er for dårlig. Samfunnet er bygget  
opp om kjernefamilien som økonomisk grunnenhet. Dette gjør barn og unge sterkt avhengig av den  
familien de er født inn i. Det gjør det vanskeligere for andre å gripe inn hvis barn og unge trenger  
støtte og hjelp. Rødt mener at barn og unge i alt for stor grad framstår som den enkelte families  
private eiendom i dagens samfunn. Det kan skape store problemer og kamp om barna ved  
samlivsbrudd. Rødt mener generelt at det offentlige skal ha et stort ansvar for at barn har en trygg  
og god oppvekst. Rødt er derfor for at alle barn skal ha rett til beskyttelse av barnevernet uavhengig  
av hvor de oppholder seg, og hvem som har omsorgsansvaret, inkludert samværshjem.  
Barnekonvensjonen er nedfelt i norsk lov og det er viktig å beskytte barn i tilfeller hvor for  
eksempel skadelig samvær finner sted. Ungdom som trenger plassering i institusjon, skal få  
plassering når det er behov for det. Den faglige vurderinga av hvilke tiltak ungdom trenger, skal gå  
foran økonomiske vurderinger.
Så lenge kvinner ikke er sikret økonomisk sjølstendighet, kan det være vanskelig og umulig å bryte  
ut av uholdbare familieforhold. Aleneforeldre bys dårlige økonomiske kår. Etter Rødts mening må  
hvert enkelt individ sikret økonomisk sjølstendighet. Styrket offentlig satsing på alle områder innen  
oppvekst vil være til beste for barn, unge og deres nærmeste omsorgspersoner.
Rødt arbeider for:
•opprustning av det kommunale barnevernet. Gi barna hjelp nå ikke still dem i kø.
Barnehagen
Alle førskolebarn skal ha rett til et godt, gratis barnehagetilbud tilpasset sine og foreldrenes behov.  
Bygging og drift av barnehager er et offentlig ansvar. Barnehagen er en del av utdanningssystemet,  
og en viktig faktor for at alle barn skal sikres likeverdige og gode oppvekstvilkår og en god  
barndom. Barnehagen skal være et sted for lek, omsorg, læring og tilsyn. Innholdet skal både preges  
av respekt for det enkelte barns eget verd, og en solidarisk og kollektiv holdning. Utvikling av  
sosial kompetanse, fantasi og kreativitet er det viktigste i barnehagen.
Rødt arbeider for:
1.utbygging av offentlige og gratis barnehager til alle barn.2.At private barnehager må overtas av det offentlige
3.lovfestet rett til barnehage for alle barn under skolealder.
4.en styrer med førskolelærerutdannelse i hver barnehage.
5.at kvaliteten i barnehagen må sikres ved at personalet har formaleller realkompetanse til sitt  
arbeid.
6.økning i førskolelærerlønna for å rekruttere flere pedagoger til barnehagene
7.økt satsing på å rekruttere personale med flerkulturell og minoritetsspråklig kompetanse 
8.økt antall pedagoger og økt antall ansatte generelt i barnehagene, noe som krever økte  
driftsbevilgninger
9.at barnehagen også styrkes med assistenter og barneog ungdomsarbeidere
10.nei til kristen formålsparagraf i barnehage.
11.alle barnehagereformer må fullfinansieres av staten.
12.å bruke pengene på barnehager, ikke på kontantstøtte og privat barnepass.
13.arealog bemanningsnormer.
14.at døgnåpne barnehager skal være et tilbud der det er behov
15.allmenngjør grunnbemanningsavtalen for Oslo kommune. En førskolelærer og to assistenter  
per 9/18 barn. 
16.forsøk med 6-timers dag der man har to pedagoger og to assistenter.
17.gratis kollektivtransport for skoler, SFO og barnehager.
18.at 1. august fortsatt skal være dato for hovedopptak. 3-åringer må telle som småbarn frem til  
dette opptaket. Nei til fleksibel skolestart. 
Skolefritidsordningen
Skolen må ha en skolefritidsordning som dekker barnas og foreldrenes behov. Dårlige  
skolefritidsordninger legger mer omsorgsansvar på kvinner. De blir presset ut av jobb eller over i  
deltidsstillinger. Skolefritidsordningen skal være gratis og full finansiert av statlige midler. SFO 
skal gi barna mulighet for lek, utfoldelse og ro. En strukturert hverdag skal samtidig gi barna fritid  
mens de oppholder seg i SFO.
Rødt arbeider for:
1.gratis skolefritidsordning til alle.
2.at familier med stort omsorgsansvar blir sikret et avlastningstilbud.
3.lokaler som tilfredsstiller elevenes arbeidsmiljø med plass til lek, lekselesing og hvile for  
alle 6-9åringer.
4.gode lekeareal ute og inne, også for de minste.
5.tilfredsstillende arealog bemanningsnormer.
6.at innhold med kvalitet i SFO sikres ved at personalet har formaleller realkompetanse til  
arbeidet sitt.
7.at daglig leder skal ha relevant utdanning.
8.førskolelærere og lærere for 6-åringene skal ha samme lønnsog arbeidsvilkår som de andre  
lærerne på barnetrinnet.Ungdom 
Ungdom i dag blir ofte enten sett på som konsumenter eller som et problem. Samtidig som en  
bekymrer seg for at ungdom havner på skråplanet, bruker rusgifter i stadig yngre alder, og ikke har  
andre hobbyer enn shopping, er det overhodet ingen vilje til å se på hva som er årsakene til disse  
problemene. For så å ta tak i dem og gjøre noe med det! I mange kommuner legges det lille som  
finnes av ungdomstilbud ned. Hvis en ikke føler seg hjemme i korpset eller i idrettslaget, har en så  
og si ingen tilbud i dag. Ungdom har svært få tilbud som ikke koster penger. For å hindre at  
ungdom blir passive konsumenter må en ha gode, allsidige tilbud og aktiviteter, som er gratis.  
Organiserte aktiviteter koster penger, det samme gjør kaféturer, kino og lignende. I dag blir  
ungdomskulturen kommersialisert og stadig mer seksualisert veien til lykke for ungdom er å være  
pen, attraktiv og vellykket. Og veien dit koster naturligvis penger. Seksualiseringen skaper trange  
rammer for hvordan en skal være.
Ungdom som vil skape andre tilbud har i liten grad mulighet til å finne uttrykksmåter og å kunne  
drive med interesser utenom det etablerte. Den kulturen ungdom skaper blir ofte kriminalisert og  
sett på som et problem istedenfor en styrke og en ressurs. Et eksempel på dette er graffiti, som  
utelukkende behandles som et problem, og omtales som en innfallsport til kriminalitet og narkotika.  
Ingen spør om graffitien også kan være kunst, og et kreativt uttrykk. Ungdom må sees som en  
ressurs. De må gis spillerom og tilbud. La dem jobbe sammen med voksne, eller sammen andre  
ungdommer. Gi ungdom en mulighet til å utvikle seg selv og andre. For å skape gode tilbud må  
ungdom gis makt, og voksne kan ikke komme med en mal for hvordan dette best legges opp. Å ha  
muligheten til å forme sine egne tilbud og å bli tatt på alvor må være et krav for å utvikle tilbud. I  
mange kommuner har man opprettet ungdomsråd for å forsøke å gjøre noe med dette. Det er viktig  
at disse rådene får reell påvirkningsmulighet, og ikke bare blir til "pynt" for politikerne.  
Ungdomsrådene må få nødvendig opplæring og oppfølging, men de må også få rom til å utvikle  
sine egne arbeidsmetoder, møteformer og prioriteringer.
Tanker, ideer og fantasier skal ikke kveles av budsjettrammer. Ungdoms engasjement og vilje til å  
skape noe selv, må ikke bli sett på som en byrde, en ekstra utgift på budsjettet som man helst skulle  
vært foruten. Ungdom må tas på alvor.
Ungdomstilbud må sikre at jenters ønsker og behov ivaretas. Alle ungdomsklubber må jevnlig lage  
«sett grenser»-kurs og undervise i null-toleranse for seksuell trakassering.
Rødt arbeider for:
1.at fritidsklubber skal bli lovpålagt.
2.at det skal opprettes flere ungdomshus, både sjølstyrte og kommunalt styrte.
3.at det skal settes av penger til å opprette ungdomsbase og/eller ungdomskontakter.
4.at det skal etableres rusgiftfrie helgetilbud for ungdom, som f.eks. kveldsåpne ungdomshus,  
ungdomskafeer, diskotek osv.
5.at ungdoms egenorganisering skal støttes økonomisk.
6.at det skal opprettes ungdomsråd i kommuner eller distrikt. Ungdomsrådene skal velges  
gjennom demokratiske valg av ungdom selv.
7.at jenters deltakelse må sikres gjennom for eksempel kvotering, fordi jenter kan!
8.at ungdomsrådet skal ha møteog talerett i hovedutvalg, formannskap og kommunestyret.
9.at staten tilfører de ressursene som trengs for drive ungdomsarbeid.Kapittel 29: Skole
En skole for et annet samfunn
Skolen skal gi barn og ungdom kunnskap og ferdigheter som ikke bare gjør dem i stand til å delta i  
samfunnet, men også til å forme og endre det. Da trenger de praktiske og teoretiske kunnskaper, tro  
på seg sjøl og sin egen betydning og en vilje til å endre forhold de opplever som urettferdige,  
undertrykkende eller ødeleggende. I dag er målet med utdanninga å tilfredsstille markedets behov  
for arbeidskraft, dette må endres til at menneskelig utvikling er det viktigste målet.
Skolen skal være et sted hvor elevene utvikler seg ved å utfolde seg, og gjennom å få stilt tydelige  
krav til det arbeidet de gjør. Skolen skal opprettholde og stimulere elevenes nysgjerrighet. Teori og  
praksis må utgjøre en helhet. Uten det praktiske læringsarbeidet blir opplæringa drilling i teoretisk  
kunnskap som er løsrevet fra virkeligheten. En skole hvor elever ”utfører oppgaver” istedenfor at de  
lærer gjennom ulike aktiviteter, er en skole som vender elevene til å akseptere meningsløshet.
Skolen skal gi opplæring i reelt demokrati. Elevene må lære å kreve rettigheter og argumentere for  
standpunktene sine, de må oppleve at de blir hørt i saker de tar opp, og de må oppleve at de kan få  
gjennomslag. Bare på denne måten kan de lære å ta ansvar og bli i stand til å endre samfunnet  
seinere. 
En sentral oppgave for skolen er å sørge for at alle elever går ut av skolen med tro på seg sjøl.  
Mennesker som har tro på seg sjøl, sin egen og hverandres verdi, lar seg ikke tråkke på og vil ikke  
akseptere urett. 
Rødt tror at en slik skole vil utdanne elever som ikke vil akseptere rammene det kapitalistiske  
systemet setter for menneskers liv. Vår skole er en skole som ikke godtar undertrykking.  
Kapitalismen kan bare overleve så lenge flertallet er villige til å leve med undertrykking. 
Skolen i dag
Rødt er for en gratis offentlig skole for alle barn og unge fra 1. klasse og ut videregående. Denne  
fellesskolen skal gi alle lik rett til utdanning, samme hvor i landet de bor, uavhengig av kjønn,  
nasjonalitet og livssyn, og uavhengig av foreldrenes inntekt. Elever som har behov for å få hele  
eller deler av sin opplæring i skoler med spesiell tilrettelegging skal få det. En felles skole for alle  
forutsetter en skole uten kristen eller annen religiøs formålsparagraf.
Skolen må møte barn og ungdom ut fra deres forutsetninger og skape best mulig forhold for vekst,  
utvikling og læring i en sosial sammenheng blant jevnaldrende. Dette betyr en skole der både  
kunnskapsformidling og sosial læring er viktig.
Den offentlige skolen skal ha rom for et mangfold av pedagogiske retninger. Det er ikke et mål at  
alle skoler skal være identiske, verken i arbeidsmåter eller i organisasjonsform. Med dette som  
bakgrunn er Rødt mot private skoler, også private livssynsskoler. Skoler som i dag drives på et  
alternativt pedagogisk grunnlag kan fortsette å eksistere som fullfinansierte skoler innenfor de  
romslige rammene av et mangfoldig offentlig skolesystem.
Elever med svært ulike behov har alle krav på et tilpasset tilbud. Ulik kompetanse er nødvendig for  
å møte elever med svært ulike behov. Den flerkulturelle skolen krever morsmålslærere og lærere  
med kompetanse på området norsk som andrespråk. Skolen trenger spesialpedagoger og  
sosialpedagoger tilgjengelig for hver skole.
Rødt arbeider for:
1.en offentlig, gratis grunnskole der folk bor.
2.å gjeninnføre øremerkede statlige midler til skolene3.at alle elever skal ha tilgang til datamaskiner og nett, og grundig opplæring i bruk.
4.at skolene må tilføres tilstrekkelige midler slik at alle elever kan få reell tilpassa opplæring
5.en religionsog livssynsnøytral skole
6.at alt materiell må være tilgjengelig på begge målformer og samisk
7.krav til faglig-pedagogisk utdanning av skoleledere, samt krav til tre års praksis
8.rett til leseog skriveopplæring på morsmålet, rett til morsmålsopplæring og rett til tospråklig  
fagstøtte
9.en skole hvor praktisk læring har en sentral plass på alle trinn
10.for tiltak mot seksuell trakassering og mobbing på alle trinn
11.å sikre et godt fysisk og psykisk arbeidsmiljø for både elever og lærere
12.styrket skolehelsetjeneste
13.gode etterog videreutdanningsordninger for lærere, og spesielt innenfor bruk av digitale  
verktøy
Grunnskolen
Det er et statlig ansvar å sørge for at kommunene får nok penger til å bygge og drive en god,  
oppdatert grunnskole hvor barn fra alle sosiale klasser møtes. Skal skolen virke sosialt utjevnende,  
må skolen være et møtested hvor elevene opplever at alles verdier blir likt verdsatt. I dag er det den  
akademiske middelklassens verdier som dominerer. 
I dagens skole framstilles kunnskap som identisk med teori. Men kunnskap utgjøres av teori og  
praksis sammen. Når de to skilles blir resultatet fremmedgjøring. Det feilaktige synet på kunnskap  
bidrar til å legitimere at praktiske fag og praktisk læringsarbeid fjernes og nedprioriteres i skolen.  
Teoretiseringa av grunnskolen gjør at vi utdanner elever med svake praktiske ferdigheter, noe som  
ikke synliggjøres i noen statistikker. Siden det er teorien som har fått den opphøyde posisjonen,  
opplever barn og ungdom at deres praktiske erfaringer og tilnærmingsmåter blir nedvurdert, de  
opplever skolen som et sted hvor kunnskap bor i bøker og ikke er tilgjengelig for alle. De som føler  
seg hjemme i denne teoridominerte skolen vil også få en dårligere helhetlig opplæring, og kan bli  
forledet til å videreføre tanken om at læring er en akademisk øvelse som er løsrevet fra  
virkeligheten. 
Grunnskolen i dag krever at elevene tilpasser seg en skolehverdag hvor mange ikke føler seg  
hjemme. I en del kommuner er det utviklet gode erfaringer med organisering av et offentlig  
alternativt tilbud for elever som ikke får til denne tilpasningen. Rødt mener at mange av disse  
alternative tilbudene er gode eksempler på hvordan skolen som helhet burde være, blant annet ved  
en bedre balanse mellom praktisk og teoretisk læringsarbeid. Rødt vil at disse erfaringene skal  
brukes til å organisere alternative tilbud ut fra behovet i den enkelte kommune. Målet med dette  
arbeidet må være at den ordinære skolen endres og at de alternative tilbudene dermed blir  
overflødige på sikt.
Det har skjedd en byråkratisering av læreryrket der for mye tid går med til unødig dokumentasjon,  
planarbeid og møter. Lærerne skal først og fremst bruke tida si til å hjelpe elevene i læringsarbeidet.  
Det er arbeidsgivers ansvar at lærerne er i stand til å utføre oppgavene sine. Dette gjelder både  
tilgang på ressurser, oppfølging og veiledning. Det er også arbeidsgivers ansvar å sørge for at  
elevene ikke blir utsatt for lærere som er til skade for dem og deres utvikling.
Rødt ønsker ikke en heldagsskole som er en utvidelse av dagens teoriskole. Vi ser i dag ikke  
grunnlaget for å utvide skoledagen, men mener at det er viktig at alle elever har tilbud om god og  
gratis skolefritidsordning. Før vi kan starte en reell diskusjon om heldagsskole skal innføres, må det  bli klarhet i hva en slik heldagsskole skal inneholde.
Rødt arbeider for:
•en valgfagordning på ungdomstrinnet der praktisk rettede tilbud har en stor plass
•reell lik rett til opplæring og utdanning gjennom en skole som kompenserer for ulik  
klassemessig bakgrunn 
•at likestilling og likeverd mellom gutter og jenter blir integrert i all opplæring
•å øke lærertettheten – ingen klasser eller grupper med mer enn 20 elever.
Den nyliberalistiske skolen – en skole på vei i feil retning
Den offentlige skolen er i dag under press fra flere kanter. Den nyliberalistiske politikken som har  
blitt ført i flere år, har stort sett blitt videreført med den rød-grønne regjeringa. Kravet om effektiv  
gjennomstrømming og ressursutnyttelse står sentralt på alle plan. For å kunne sammenligne og  
rangere skolene innførte myndighetene standardiserte, nasjonale prøver, og åpnet opp for såkalt fritt  
skolevalg. Fra Høyre til SV er det enighet om at nasjonale prøver er et nyttig verktøy, mens  
mangelen på nasjonale standarder for bevilgninger gjør at skolen tappes for ressurser og at  
forskjellene mellom skolene øker.
Rødt er for at lærerne skal ha tilgang på ulike kartleggingsverktøy for å kunne gi elevene et best  
mulig opplæringstilbud. I skolen gjøres det mye arbeid som ikke lar seg dokumentere med generelle  
tester. Rødt mener det er viktig at det forskes mer på skole, og hvilke opplæringsmetoder som gir  
god effekt, men dette har lite med nasjonale prøver å gjøre. Rødt ser ikke verdien av generelle  
landsomfattende tester. En hver skole må bruke de kartleggingsverktøyene de finner hensiktsmessig  
for å utvikle opplæringa til det beste for elevene.
I 2003 ble opplæringsloven endret og klassebegrepet og klassedelingstallet forsvant fra lovverket.  
Tidligere sikret loven at klassestørrelsen ikke oversteg 28 på barnetrinnet og 30 på ungdomstrinnet.  
Skolene ble sikret lærerstillinger ut fra antall klasser. Endringene har ført til færre lærere og større  
elevgrupper. I nyliberalistisk ånd innføres stykkprisfinansiering, som igjen vil framtvinge større  
grupper og skoler. Rødt sier nei til stykkprisfinansiering, og vil gjeninnføre klassen som økonomisk  
grunnenhet i skolen sammen med nasjonal standard for timetildeling. 
Tidligere var skoleklassen/gruppen en sosial arena hvor elevene i tillegg til faglig lærdom, skulle  
lære å være sammen og respektere hverandre, trass i ulikheter. Nå splittes eleven fra gruppen og  
skal på eget ansvar arbeide alene for å nå individuelle mål. Fellesskapet forsvinner og målet blir at  
de “flinkeste” skal opp og fram til neste testnivå så fort som mulig. Skolen må sikre at elevene  
tilhører faste sosiale grupper med felles praksis for å sikre at elevene tilegner seg sosiale  
ferdigheter, samtidig som den enkeltes rett til utvikling i tråd med evner og anlegg sikres.
I en del kommuner blir begrepet småskolen fjernet, og fleksibel skolestart innføres. Fleksibel  
skolestart vil si at barna ikke starter felles i 1. klasse om høsten, men at foreldrene kan la barnet  
starte på skolen når det fyller 6 år, hvis fødselsdagen er før ordinær skolestart i august. 
Rødt arbeider for:
•å gjeninnføre klassen som økonomisk grunnenhet
•felles skolestart for alle elever på 1. trinn i august
•å avskaffe all stykkprisfinansiering – nei til fritt skolevalg
•å stanse nasjonale prøver – ingen offentliggjøring av resultateneVideregående skole
Kutt i videregående skole er en årlig foreteelse i de fleste fylkeskommuner. Disse kuttene rammer  
to steder. Små skoler i distriktene legges ned, og yrkesfaglige og alternative linjer fjernes eller  
sentraliseres. De fleste fylker har i dag langt færre skoleplasser enn det som er lovpålagt. Det er alt  
for få skoleplasser på yrkesfag og lærlingplasser i forhold til behovene. Dette er med på å forsterke  
problemet med det store frafallet på videregående skole, og det må settes i verk tiltak på flere  
områder for å motvirke dette. 
De senere årene har det også vært gjennomført en sterk sentralisering med sammenslåing av skoler  
for å spare penger. Dette har møtt sterk motstand både blant elever og ansatte. Rødt støtter kampen  
mot slik sammenslåing fordi det gir et dårligere skoletilbud til elevene og dårligere arbeidsforhold  
for de ansatte.
Det er lovfestet at videregående skole i Norge skal være gratis, men likevel må elever ut med  
tusenvis av kroner i året til bøker og utstyr. De yrkesfaglige linjene er de dyreste. I tillegg er det  
umulig å leve på det borteboerstipendet staten gir til elever i videregående skole. Elever må enten ta  
opp lån for å klare seg, eller jobbe på fritida, noe som svært ofte går ut over skolearbeidet. Dette  
handler om lik rett til utdanning for alle, uavhengig av om man kommer fra by eller bygd og  
uavhengig av foreldrenes økonomi.
Yrkesfag er i de siste tiåra forsøkt teoretisert vekk fra verksteder og praksis. Rødt mener at  
klasserom skal være et supplement til arbeid i verksted og arbeidsliv. Praksisdelen må styre  
opplæringa.
Rødt arbeider for:
•gratis læremidler i videregående opplæring
•at behovet for skoleplasser på yrkesfag og lærlingplasser må dekkes
•at retten til fagopplæring i bedrift må lovfestes
•at helsetilbud skal være gratis for elever og lærlinger under videregående opplæring
•maksimum 20 pr. klasse i allmennfag og maksimum 15 pr. klasse i yrkesfag
Vurdering og karakterer
En viktig del av en læringsprosess er å få tilbakemeldinger på hvordan det går med arbeidet.  
Dagens karaktersystem gir for dårlige tilbakemeldinger både til elever og foreldre. Det fungerer  
først og fremst som et system for å rangere elevene. I tillegg bidrar det til å undergrave mange  
elevers sjøltillit, og det fører til at karakterer og ikke læring blir målet for mye av arbeidet som  
gjøres i skolen. Rødt vil støtte arbeidet for å finne gode og konstruktive vurderingsformer som på  
sikt kan erstatte dagens system. Vi trenger vurderingssystemer som bidrar til faglig utvikling hos  
eleven og som tydelig viser hvilke faglige kunnskaper elever har. 
Rødt arbeider for:
•å starte opp forsøk for å utvikle et vurderingssystem der elever vurderes etter objektive  
faglige kriterier
•at opptak til videregående og høgere utdanning skal skje ut fra faglige ferdighetskrav, hvis  
det er flere kvalifiserte søkere enn plasser, foretas det loddtrekning
•å starte forsøk med karakterfri ungdomsskole
•å starte opp forsøk med nye vurderingsformer på alle nivåer i utdanningssystemetRetten til eget språk
Nynorsk og minoritetsspråk er under press i skolen. Høyresida kommer med stadig nye angrep på  
nynorsk, under dekke av ”vitenskaplige forsøk”, og svært mange kommuner har fjerna retten til  
morsmålsopplæring. I tillegg kommer fortsatt mange læremidler på nynorsk for seint eller ikke i det  
hele tatt, mange år etter at retten til parallellutgaver ble innført.
Rødt mener nynorskopplæringa i skolen og sidemålsopplæringa er avgjørende for å sikre nynorsk  
som likestilt riksmål, og støtter kravet om bedre, ikke mindre, sidemålsopplæring. Retten til  
morsmålsundervisning må gjeninnføres der den er fjerna. Rødt mener ingen skal være usikre på sitt  
eget talemål, og mener skolen har en viktig oppgave i å bedre holdninger til dialekter.
Rødt arbeider for:
1.å opprettholde obligatorisk undervisning i sidemål, og styrke denne gjennom positive  
sidemålsforsøk
2.at lærere skal gi elevene trygghet om talemålet sitt gjennom bevisste holdninger til sin egen  
og andres dialekter og oppmuntring til å bruke disse
3.at alle læremidler skal komme på bokmål og nynorsk til samme tid og pris
4.sikring av retten til å opprette parallellklasser med annet opplæringsmål enn det som er  
vedtatt for skolene
5.at fremmedspråklige i nynorskkommuner skal få norskopplæring på nynorsk
6.at sidemålspedagogikk og holdninger til nynorsk blir en del av lærerutdanningen
Kapittel 30. Høyere utdanning
De seinere årene har Norge opplevd en ny utdanningseksplosjon. Denne har imidlertid ikke blitt  
fulgt opp med tilstrekkelige midler og satsing. Selv om høyere utdanning blir stadig viktigere i  
yrkeslivet, heves terskelen heller enn senkes for opptak til denne utdanningen. Dette skaper en  
situasjon der annen erfaring og kompetanse blir nedvurdert i forhold til karakterkravene.
Kampen for høyere utdanning er en kamp for kunnskap. Kunnskap er en kilde til makt, og tilgangen  
til kunnskap er viktig for å kunne utnytte og påvirke det samfunnet vi lever i. Lik rett til høyere  
utdanning er derfor en av forutsetningene for et demokratisk samfunn. Vi ser i dag en skeiv  
rekruttering til høyere utdanning, både når det gjelder etnisk bakgrunn, klasse og geografi. For Rødt  
er det ikke et mål at alle skal ta høyere utdanning, men at alle skal ha retten til det.
Rødt arbeider for:
•at høyere utdanning ikke skal privatiseres
•at universiteter og høyskoler ikke må konkurrere økonomisk
•økt offentlig støtte til å dekke både utdanning og forskning ved høyere  
utdanningsinstitusjoner
•gratis fjernundervisning i teoretiske fag, gjerne ved bruk av IKT-verktøy
Kvalitetsreformen
Ulike regjeringer har de siste årene svekket den høyere utdanningen. Den såkalte  
Kvalitetsreformen, som følges opp av dagens regjering, er en reform som i større grad gjør høyere  
utdanningsinstitusjoner til arbeidskraftfabrikker. Den eksterne innflytelsen i institusjonene økes,  bevilgningene kuttes og studentenes stipendandel avgjøres av studiepoeng. Universiteter og  
høyskoler må konkurrere om studenter for å få sin andel av bevilgningene, noe som rammer både  
mindre utdanningsinstitusjoner og mindre fag. På sikt kan denne utviklingen føre til økt  
privatisering slik vi nå ser i land som Australia og USA. Rødt arbeider for at Norge avviser forslag  
innen GATS-forhandlingene som gjør utdanning til en internasjonal handelsvare. Universitetet som  
institusjon for kunnskapsutvikling svekkes. Både ansatte og studenter blir i stadig større grad  
reprodusenter og ikke utviklere. For å motvirke dette ønsker Rødt å sikre den frie grunnforskningen,  
og styrke studenters mulighet til å påvirke det faglige innholdet.
Rødt arbeider for:
1.at pengene ikke skal følge studenten også små fag og utdanningsinstitusjoner må  
opprettholdes
2.at utdanningsinstitusjonene må ha indre sjølstyre, men være åpne for samarbeid med  
organisasjoner, institusjoner og arbeidsliv
3.at styringen av universiteter og høyskoler fortsatt ikke skal overlates til eksterne  
representanter
4.at realkompetanse, ikke bare skoleresultater, må tas på alvor
5.større aksept for utdanning fra utlandet
6.gratis norskkurs ved alle høyere utdanningsinstitusjoner
7.at U-landsparagrafene i Statens Lånekasse gjeninnføres og utvides til Øst-Europa
8.at studentene skal ha rett til å innvirke på det faglige innholdet
9.mest mulig undervisning og pensum på norsk
Studentenes livsvilkår
Studentenes økonomiske og sosiale vilkår svekkes. Sjøl om nedkortingsreformen har medført en  
viss økning i den generelle rammen for studiestøtte, ligger studentene langt etter andre grupper i  
samfunnet. Prisene i studentbarnehagene har økt kraftig, og prisene på utleieboliger og  
studentkantiner er definert ut fra markedsprisene.
Rødt arbeider for:
1.fullstipendiering til alle studenter uavhengig av studiepoengproduksjon
2.bedre boligog barnehagetilbud og styrking av studenters sosiale rettigheter
3.radikal kjønnskvotering og øremerking av stillinger for kvinner i alle vitenskapelige studium
4.å få kvinneperspektiv inn på pensum i alle relevante fag
5.tiltak mot seksuelle overgrep mot kvinnelige studenter bl.a. ved hjelp av yrkesetiske  
retningslinjer for undervisningspersonale og veiledere
6.en egen arbeidsmiljølov for studenter
7.å sikre nynorskbrukeres rett til eksamen på nynorsk
Kapittel 31. Informasjonsteknologi
PCer, Internett, mobiltelefoni og bredbånd forandrer dagligliv og samfunn i høyt tempo. Norge  
ligger blant de aller fremste i denne utviklinga. Dette er teknologi som har potensiale til å forbedre  
samfunnet, men også til å ta fra folk frihet og skape større sosial ulikhet.
Den nye informasjonsteknologien gitt fantastiske muligheter for rask, miljøvennlig og effektiv  distribusjon av informasjon, programvare og kultur. Stadig mer av dette blir fritt tilgjengelig på  
Internett, og kan nytes av alle som har tilgang på Internett. På den andre siden, så er det ikke alle  
som har tilgang på Internett, og denne informasjonsflyten utfordrer gamle monopoler innen kultur,  
programvare og informasjon som ønsker å holde slikt lukket og proprietært. Vi ser i dag en offensiv  
fra deler av storkapitalen for å ta folk friheten til å dele med andre, slik at de kan fortsette å tjene  
penger på å selge informasjon stykkevis og delt.
Vi vil ikke underslå at fri flyt av informasjon og en rett til fritt å dele med andre vil være en  
utfordring for noen yrker, slik som kunstnere, fotografer, programmerere og journalister. Det vi  
derimot vil holde helt fast på er at svaret ikke må være å redusere folks frihet, men finne løsninger  
som er framtidsretta og peker mot et samfunn med mer frihet og likhet enn i dag.
Informasjonsteknologi kan ikke løse alle verdens problemer. Tilgangen til denne teknologien er et  
sosialt spørsmål som må reises og kjempes for, og maskiner eller informasjon kan ikke løse noen  
problemer i seg selv. Teknologien er et redskap som kan brukes både til å skape totalitær  
kapitalisme og til å skape et fritt, klasseløst samfunn, kommunisme. Rødt kjemper for at alle skal ha  
god tilgang til informasjonsteknologi i skolen. 
Rødt arbeider for:
•felles minstekrav til PCer og nett i alle skoler
•alle skoler må raskt få internt trådløst Internett 
•penger til sabbatsår og videreopplæring for lærere
•støtte til lokal og sentral utvikling av pedagogikk
•støtte til utvikling av Skolelinux-prosjektet og annen fri programvare til bruk i skolene
Rødt er for å gjøre verdenskulturen tilgjengelig for alle på Internett.
Rødt arbeider for:
•å ruste opp lokalbibliotekene med statlige bevilgninger som garanterer lik kvalitet i alle  
kommuner
•å støtte Nasjonalbibliotekets arbeid for å gjøre alle sider av kulturarven fritt tilgjengelig på  
Internett: Aviser, bøker, radio, tv-programmer, film osv.
•å lage kompensasjonsordninger til forfattere, oversettere og forlag for å legge ut bøker, film,  
musikk osv. som ikke er i salg fritt tilgjengelig på Internett
•Pressestøtte for gratis kvalitetsaviser og tidsskrifter på Internett
•Offentlig garanti og utbygging av breibånd der det ikke allerede finnes eller bygges ut
Rødt er for fri programvare, og arbeider for:
•åpne formater lovbestemt til offentlig informasjonslagring og kommunikasjon
•forbud mot lukka, proprietær programvare som standard i stat og kommune
•nei til patenter for programvare, fjern snikinnføringa av programvarepatenter i Norge 
•at det skal innføres en offentlig stipendordning for programmerere som utvikler fri  
programvare (åpen kildekode) til allmenn glede og nytte
at stat, kommune og fylkeskommune skal finansiere utvikling av åpen kildekode-programmer til  
eget bruk, og deretter legge det ut til allmenn bruk
Rødt ser ytringsfrihet som et gode, ikke en fare. Lover som rammer rasisme, barneporno osv. fins  
allerede, det trengs ingen nye. 
Rødt arbeider for:1.ingen særlover som begrenser ytringsfriheten på Internett
2.nei til private organisasjoners "nettfiltre" i biblioteker og skoler
3.rett til å dele informasjon, kultur og programvare med andre på ikke-kommersiell basis uten  
begrensninger
4.ingen innskrenkninger i retten til å sitere, kopiere, låne, gi bort eller selge informasjon
5.politiet må ikke få enklere tilgang til å kontrollere e-post, annen nettbruk og mobiltelefon  
enn vanlige brev og telefon
6.arbeidsgivere må ikke ha rett til å kontrollere e-post på jobben
7.streng lovbegrensing av kommersiell samling av persondata
Med den nye offentlighetsloven vil retten til innsyn i offentlige dokumenter bli styrket. Dette er  
viktig, fordi retten til innsyn i forvaltningens saksdokumenter er et fundamentalt prinsipp for å  
styrke demokratiet i samfunnet. Mange offentlige dokumenter blir det likevel nektet innsyn i,  
spesielt gjelder dette interne dokumenter i ulike organer. Om det ikke er andre hensyn som tilsier at  
disse dokumentene skal unntas offentlighet, mener vi at de bør være åpne for innsyn. Rødt mener at  
meroffentlighet er et viktig prinsipp, og at det bør følges opp. Det skal ikke bare være et begrep det  
offentlige skryter av uten å vise det i praksis. 
Rødt arbeider for:
•at alle offentlige organer som er berørt av offentlighetsloven gjør det enklest mulig å 
•få innsyn i offentlige dokumenter
•at offentlige organer følger offentlighetsloven, og praktiserer meroffentlighet 
•at økonomien i offentlige organer blir styrket slik at det er praktisk mulig å følge opp 
•prinsippene i offentlighetsloven 
Som et sosialistisk parti slåss Rødt mot teknologiske klasseskiller over hele verden, og for  
demokrati og ytringsfrihet på Nettet for alle. Når de rikeste raner til seg monopol på informasjonen  
gjør det situasjonen enda verre for de fattigste. Tilgang til verdenskulturen, informasjon om alt fra  
medisin til lærebøker, nyheter og kunst, og dermed til Internett, må bli en menneskerett.
Rødt arbeider for:
•at Norge må støtte FNs målsetting om Internett til alle
•at Norge må støtte initiativer for informasjonsteknologi for verdens fattige, slik som “One  
Laptop Per Child”-prosjektet
•at kontrollorganene for IPog DNS-delegering må overføres til FN 
Kapittel 32. Kultur, kulturarv og media
Rødt arbeider for et rikt og variert kulturliv der ulike kunstarter, stilretninger og kulturer med både  
profesjonelle utøvere og et bredt folkelig kulturliv blir stimulert. Rødt legger særlig vekt på å støtte  
tiltak som stimulerer og får fram arbeiderog kvinnekultur, innvandrerkultur, samt kultur fra etniske  
minoriterer i Norge.Mangfold i kulturen
For å motvirke den økende kommersialiseringa må det legges særlig vekt på den norske og samiske  
folkekulturen i alle sine former. Forholdet må også legges spesielt til rette for innvandrernes  
kulturer og kulturaktiviteter. Innvandrerkultur er en selvfølgelig del av det norske kulturbildet. Rødt  
går inn for å synliggjøre denne kulturen, og bidra til å øke innvandrernes muligheter som kunstnere.  
Dette må bl.a. skje ved at Norsk Kulturråd i langt større grad enn i dag gir støtte til kulturuttrykk  
tilknyttet innvandrere. Det må stimuleres til at nye generasjoner og miljøer utvikler sine egne,  
uavhengige kulturelle uttrykk innen alle genre. Slik kan det utvikles genuin norsk og internasjonal  
kultur, og det århundrelange amerikanske kulturhegemoniet kan drives tilbake. 
Rødt arbeider for:
1.at det spilles mer uavhengig norsk musikk på radio og i TV
2.at dominansen til det amerikanske musikkhegemoniet innen radio og TV drives tilbake 
3.både genremessig og i volum til fordel for norsk musikk og musikk fra resten av verden
4.at tegneserier får sin egen innkjøpsordning gjennom Norsk Kulturråd
5.øremerka midler til økt satsing på nye og uavhengige kulturutrykk
6.at det rusfrie kulturtilbudet må bli styrket
7.økonomisk styrking av frivillig studiearbeid
8.samme pris for bøker over hele landet. Forsvar bokavtalen
9.at forlag ikke får rett til å eie bokhandler
Offentlig støtte og kulturinstitusjoner
Rødt ønsker økt satsing på kultur gjennom offentlig støtte. Dette må også gjøres gjennom rimelig  
utleie av lokaler til frivillig kulturaktivitet, offentlig støtte til både profesjonelle og amatører sin  
aktivitet, og gjennom subsidiering av priser.
Det offentlige må satse på videre oppbygging av Riksteateret, regionteatrene og støtte til  
amatørteatrene. Teatrene må trygges gjennom økte bevilgninger. Det samiske teatret må få nok  
faste stillinger og driftsmidler direkte over statsbudsjettet. Det må komme en sterk økning av  
bevilgningene til frie grupper.
Rødt arbeider for:
•permanent høyskoleutdanning for norsk folkekultur
•at kunstnerog forfatterorganisasjonenes krav til økt bruk og vederlag blir innfridd
Kultursatsing i kommunene
Offentlige innstramminger fører til dårligere bibliotektilbud, nedlegging av kulturskoler, økt  
sponsing fra næringslivet og høyere priser på kulturtilbud. Da tilskuddet til kulturskolene gikk inn i  
"sekkebevilgningen" til kommunene, og maksprisen ble opphevet, førte det til nedleggelse av  
mange kulturskoler. Tilbudet som har blitt igjen har blitt for dyrt for mange foreldre. Rødt vil også  
ha en styrking og videreutvikling av folkebibliotekene. I dag har de en sentral rolle som møtested  
der informasjonsteknologi kan stilles til rådighet og er gratis for alle.Rødt arbeider for:
•styrking av bibliotekene med økte og øremerka bevilgninger
•kommunale kulturskoler og internasjonale kultursentra over hele landet
•at kulturskolene bygges ut med flere fag og at undervisning tilbys også til eldre
•økte bevilgninger til idrettsorganisasjoner, musikk, korps og andre som tilbyr  
fritidsaktiviteter for barn og unge
Kulturimperialisme
USA som den eneste supermakt i verden har i løpet av de siste tiåra festa sitt grep over verdens folk  
på mange områder. Ett av de viktigste områdene er USAs kulturelle hegemoni. 
Å bekjempe USAs kulturhegemoni må være en viktig oppgave for Rødt og styrende for vår  
kulturpolitikk.
Bryt hegemoniet, dominansen og kommersialiseringa
Kulturlivet i Norge blir i dag truet av kommersialisering og forflatning. Da NRK ble gjort om fra  
stiftelse til aksjeselskap, tok Stortinget et langt skritt for å avvikle NRK som kulturog  
medieforvalter med et bredt ikkekommersielt riksdekkende ansvar. Kommersialiserende ensretting  
vinner fram i fjernsyn, riksdekkende radio, nærradioene og i de nye mediene, i stedet for å øke den  
kulturelle bredden. Rødt mener det er et offentlig ansvar å bidra til kulturell bredde og plass for  
annet enn kommersiell formidling i etermediene. Eierkonsentrasjonen i norske media svekker  
demokratiet. Aviser og etermedier setter mye av dagsordenen for politisk kamp i Norge. Rødt vil  
motarbeide at makta over media blir samlet på få hender, som i tillegg representerer snevre  
kommersielle interesser.
Rødt arbeider for:
1.økt andel av norsk, samisk og kvensk folkekultur, romanikultur og innvandrerkultur i 
2.media
3.å gjenopprette NRK som en riksdekkende kulturog mediebedrift som ikke er 
4.markedsstyrt
5.mangfoldige massemedia. Strengere avgrensinger av eierkonsentrasjon i 
6.mediebransjen
7.offentlig utbygging av digitalt fjernsynsnett over hele landet
8.offentlig utbygd og eid bredbåndsnett gratis til alle husstander og arbeidsplasser
9.å opprettholde og styrke kommunal kinodrift
10.å øke bevilgningene til norsk filmproduksjon
Ta vare på og lær om fortida. 
Viktig kunstog kulturhistorie går i dag tapt eller forfaller på grunn av manglende statlig støtte.  
Arkeologiske kulturminner ødelegges fordi grunneiere ikke har råd til å påkoste vern eller  utgraving. Rødt mener det er viktig å bevare og formidle kunnskap om vår felles kulturarv og  
kulturminner, enten de finnes som anlegg og bygninger i by og land, som kulturlandskap, eller som  
gjenstander i arkiver og museer. Denne arven er vår felles eiendom. Rødt arbeider derfor for økt  
statlig satsing på kartlegging og vedlikehold av kulturminner, samt at kunnskapen om disse må  
gjøres bedre tilgjengelig for folk flest. Vi mener det er et offentlig ansvar å ta vare på  
bevaringsverdig arkivmateriale både fra organisasjoner, bedrifter og privatpersoner (privatarkiv).
Det må tilrettelegges for at lokalsamfunn skal kunne formidle, forske på og eksponere spesielt  
kulturminner som kommer fra det aktuelle stedet/distriktet. 
Rødt arbeider for:
styrking av nasjonale og lokale kulturhistoriske museer, samt arkiver og museer som bevarer  
kvinneog arbeiderkultur, industriog urfolkshistorie, så vel som nasjonale og nye minoriteters  
kulturhistorie 
statlige bevilgninger til fylkeskommunenes arbeid med bevaring av privatarkiv
økt statlig andel av kostnadene ved arkeologiske utgravninger for små og mellomstore grunneiere  
og tiltakshavere 
Språklig likestilling
Bokmål og nynorsk er formelt likestilte språk i Norge, men likevel er det vanskeligere å være  
nynorskbruker enn å være bokmålsbruker. Hvis bokmål og nynorsk skal bli likestilte i praksis,  
trengs det aktive tiltak for å styrke nynorskens plass i samfunnet. Det trengs både krav om at  
rettigheter som allerede fins skal håndheves, og nye rettigheter. Rødt mener at media spiller en  
særlig viktig rolle i kampen for reell språklig likestilling, og vil stimulere til mer nynorsk i alle  
medier.
Rødt arbeider for:
1.mer nynorsk i NRK og statsforvaltinga
2.økt støtte til Nynorsk mediesenter
3.at målbrukslova skal håndheves
4.oppretting av et fond som skal fremme nynorsk i journalistikken
5.gode rammevilkår for alle institusjoner som fremmer norsk skriftmål
6.at det offentlige skal stille krav ved innkjøp om at de vanligste dataprogrammene foreligger  
både på bokmål og nynorsk 
Kapittel 33. Idrett
Idrettslagene i Norge har følgende formulering i paragraf 1 i normalvedtektene sine: ”Arbeidet skal  
preges av frivillighet, demokrati, lojalitet og likeverd. All idrettslig aktivitet skal bygge på  
grunnverdier som glede, fellesskap, helse og ærlighet”. 
Dette er en formulering som godt kan gå inn i Rødt sitt prinsipprogram, når vi beskriver det  
samfunnet vi som parti kjemper for. 
Breddeidretten er av svært stor helsemessig, sosial og demokratisk betydning i samfunnet. Fysisk  
bevegelse og god fysisk form er grunnleggende for menneskenes velbefinnende, for deres evne til å  
lære og til å kjempe for sine rettigheter. 
Idrettsbevegelsen er en av de største organiserte bevegelsene i landet. Den organiserer spesielt  
veldig mange unge mennesker. Medlemmene driver klubbene hovedsakelig på dugnadsmessig basis  og ut fra betaling av kontingent fra medlemmene. Men kostnadene ved å drive en klubb er mange  
ganger større enn det en sparer på dugnadsarbeid og det en får inn i kontingent. Hvis klubben skulle  
dekke inn utgiftene sine gjennom kontingenten, ville den nærme seg betalingen for å være medlem i  
kommersielt drevne helsestudio og lignende. Det ville gjøre det umulig for idretten å favne i den  
bredden som den har som mål å gjøre. 
Det offentlige må bidra mer
Denne idretten har i dag en rekke behov som må dekkes, dersom paragraf 1 i vedtektene skal  
oppfylles. Det gjelder for det første nok idrettsanlegg og tilrettelegging for mosjon og bevegelse.  
Dette krever at det avsettes arealer i kommunenes planer og at det bevilges nok penger til at slike  
anlegg og slik tilrettelegging kan gjennomføres. For det andre gjelder det vedlikehold av anleggene  
som også krever at det bevilges midler. For det tredje gjelder det den tekniske og personellmessige  
driften av idrettslagene. Det offentlige må bekoste det aller meste av den tekniske driften av anlegg.  
Det offentlige må også bidra mye mer enn nå til den daglige driften av idrettslag. 
Den kommersielle toppidretten er mer å regne som underholdningsindustri. Her finner en vilkår og  
forhold som ofte ikke kan kalles sunne. Pengesatsingen får inn et sterkt fremmedgjørende element i  
idretten og omdanner den til en pengemaskin for investorer og fremragende utøvere, og til en  
passiviserende idoldyrking for mange tilskuere. I kjølvannet av dette kan følge tribunevold, doping,  
svindel og stygge skader. 
Fleridrettslag
Det offentlige sin hovedoppgave må derfor være å fremme breddeidretten og de klubbene som  
driver med denne. Her trengs det både mye arealer, mange nye anlegg og mye midler til godt  
vedlikehold og teknisk og personellmessig drift. 
Det er også viktig at idretten selv jobber hardt for virkelig å holde seg til retningslinjene fra  
paragraf 1 i normalvedtektene. 
De sentrale leddene i idrettens organisasjoner må bevilge mye mer enn nå til breddeidretten, og ha  
en mye større oppmerksomhet enn nå på fleridrettslagene som driver denne idretten. 
Styrk idrettsrådene
Idrettsrådene er sentrale for at idretten klarer å samordne sine behov overfor kommunene og reise  
kamp for nok arealer, anlegg og midler. Det er derfor viktig å styrke idrettsrådene sin plass i  
idrettsforbundet og deres evne til å handle innen sine områder. 
Det bevilges i dag ikke noe direkte over statsbudsjettet til breddeidretten. Inntektene til  
breddeidretten er avhengig av inntekt fra forskjellige spill som i dag alle administreres fra Norsk  
Tipping. Dette kan være en relativt stabil inntektskilde, men det er et paradoks at idretten skal være  
avhending av pengespill for å få sine inntekter.
Kapittel 34. Bolig
Å bo i en tilfredsstillende bolig er en menneskerett. Rødt støtter arbeidet for å oppheve  
markedskreftenes styring av boligsektoren. Rødts mål er å opprettholde bosetting over hele landet,  
at alle skal kunne bo godt og rimelig, og at alle skal ha råd til å skaffe seg en høvelig bolig. Dette  
krever en offentlig boligpolitikk som som ikke er styrt av merkedskreftene. Staten må dekke en stor  
del av kostnadene ved nybygg gjennom billige lån, tilskudd og momsfritak til vanlige boliger. Godt  
bomiljø, livsløpstandard og bedre boligkvalitet må være prioritert. En god bolig krever at det er et  boligområde der uteareal, bygningsareal, bygninger for fellesskap, rekreasjon og møteplasser er  
godt løst. Rødt er for en variert boligmasse som gjør det mulig med ulike boformer – for enslige,  
tradisjonelle familieenheter, generasjonsboliger, flerfamiliehus og ulike kollektive løsninger. 
Boligspekulasjon i byene
Mange er blitt gjeldsofre sjøl om de bare har, eller hadde en bolig med vanlig standard. Avviklingen  
av den sosiale boligpolitikken og den liberaliseringen av statlig og kommunal boligpolitikk som  
skjøt fart fra 1980, er hovedgrunnen til dette. Nå har entreprenører, utbyggingsselskaper og bankene  
frie hender til å flå boligkjøpere og leietakere uhemmet. Utviklingen viser at det regulerte  
boligmarkedet med priskontroll og offentlige subsidier fungerte mye bedre enn dagens «frie  
marked». Staten har gjennom Husbanken fremmet denne usosial boligpolitikken. 
Boligbyggelagene
De store boligbyggelagene i byene, som dels ble startet av husløse fagorganiserte, er så  
markedstilpasset at de skiller seg lite fra kapitalistiske bobligforetak. De har i stor grad blitt redskap  
for boligeierne og ikke for de boligsøkende. I tilleg har det blitt etablert private «borettslag» med  
lave innskudd og ekstremt stor fellesgjeld, som er en økonomisk felle for unge boligsøkere. Rødt  
krever at bankene som har finanisert slike boligprosjekter må sanere gjeld. Derfor må det utvikles  
nye organisasjoner for å føre boligkamp. Renteaksjonen som fagforeninger tok initiativ til er et  
eksempel på dette. 
I stedet for dagens ordning med subsidier til gårdeierne, trengs det en ny byfornying som gir  
leieboerne rett til medvirkning og styring.
Miljøog klimavennlig boligbygging
Boligbygging må settes inn i et økologisk perspektiv. Dyrket mark må i minst mulig grad benyttes.  
Materialvalget må være miljøvennlig, fra produksjon til byggeplass og ferdig bygg. Energiforbruket  
må reduseres og lavenergiboliger prioriteres. Energibruken må legges om fra oljefyring og misbruk  
av elektrisitet og over til fjernvarmeanlegg, varmegjenvinning og ulike former for fornybar  
enenergi.
Rødt arbeider for:
1.å opprette kommunalt boligtilsyn og boligombud i de større byene, for å bekjempe  
spekulasjon og hjelpe til å ivareta leietakeres og boligsøkeres interesser
2.å stanse boligspekulanter og utleiere som utnytter boligsøkere og leietakere
3.at kommunene skal bygge rimelige utleieboliger
4.at all boligrente skal være lav, og bestemmes av Stortinget
5.en bedre gjeldssanering for de som rammes av spekulative boligprosjekter 
6.støtte til utvikling av nye boliger, boformer og boligområder
7.at tilpassing av boliger til funksjonshemmede blir betalt av det offentlige
8.universell utforming i alle nye boligprosjekter
9.å utvikle gode totale bomiljøer, legge særskilt vekt på gode fellesarealer ute, samt felles  
lokaler
10.kommunal byggekontroll må gjeninnføres «uavhengig» kontroll er ikke tilstrekkeligKapittel 35. Funksjonshemmede
Alle mennesker er likeverdige og har rett til et sjølstendig liv. Alle mennesker må gis  
utviklingsmuligheter ut fra sine forutsetninger. Det må fokuseres på muligheter og ressurser, ikke  
på svakheter og begrensninger. Mennesker som ikke fungerer innenfor de snevre grenser man blir  
tilbudt i Norge i dag, kalles ofte funksjonshemmede. Det er vår oppfatning at det er samfunnet som  
gjør disse menneskene funksjonshemmede, bl.a. gjennom utestenging, diskriminering, dårlig  
samfunnsplanlegging og mangelfull tilrettelegging. Det er derfor feil å individualisere  
funksjonshemming.
Arbeidslivet må utformes og legges til rette slik at alle har mulighet til å delta, ikke bare mennesker  
uten funksjonshemming.
Funksjonshemmnig er i større eller mindre grad samfunnsskapt. Vi vil ha et samfunn som har plass  
for alle. Alle er verdifulle og har noe å yte til fellesskapet. Rødt vil ha offentlige støtteordninger  
som gir synsog hørselshemmede tilgang til og deltakelse i medier, kulturliv og samfunnet forøvrig.
Vi vil gi funksjonshemmede tilgang til medisinske og tekniske nyvinninger som vil kunne gi økte  
muligheter for deltakelse i familien, arbeidslivet og samfunnet forøvrig. Økt sjølstendighet og  
livskvalitet for den enkelte må ikke veies opp mot kostnader. Mennesker med funksjonshemninger,  
og funksjonshemmede sine organisasjoner, må få større makt og innflytelse. Det vil bl.a. innebære  
at kunnskaper og erfaringer funksjonshemmede har om seg sjøl og sin situasjon anerkjennes og  
vektlegges.
Unge funksjonshemmede må snarest tilbys et annet botilbud enn sykeog aldershjem. Rødt ønsker å  
gjeninnføre tilskudd til utflytting av unge funksjonshemmede på aldersinstitusjon. Vi foreslår også  
å øremerke midler til kommunene slik at botreningsprosjekter for funksjonshemmede blir videreført  
og at unge funksjonshemmede kan få en egnet bolig.
Rødt arbeider for:
1.at funksjonshemmede gis reell brukermedvirkning både på individ og gruppenivå 
2.at makt overføres til mennesker med funksjonshemninger og funksjonshemmede sine  
organisasjoner 
3.ved tildeling av helseog omsorgstjenester skal den funksjonshemmedes egen vurdering av  
behov for assistanse og hjelp i og utenfor hjemmet være utgangspunktet for tildeling av  
størrelsen på tjenesten.
4.en større valgfrihet i markedet ved tildeling av tekniske hjelpemidler, også bil. Det må  
utvikles en ubyråkratisk og brukerstyrt formidling. Målet må være at hjelpemidlene skal  
fungere optimalt, ikke bare hensiktsmessig, og den funksjonshemmede må derfor sjøl ha full  
innflytelse i prosessen.
5.at funksjonshemmedes rett til deltakelse og full likestilling skal sikres gjennom innføring av  
en overordnet likestillingslov, og at diskriminering pga funksjonshemming eller sykdom  
forbys
6.skjerpede krav om tilgjengelighet i Planog bygningsloven, og slutt på alle dispensasjoner fra  
tilgjengelighetskravene
7.at alt nytt materiell i offentlig kommunikasjon utformes universelt slik at også  
funksjonshemmede kan benytte fly, tog, trikk, buss og båt
8.et statlig pålegg om utbygging av TT-ordningen (transporttilbud til personer med  
forflyttingshemming som ikke kan benytte kollektivtransport) i kommunene til et nivå som  
gir funksjonshemmede samme mulighet til forflytning som andre, dvs. fri reiserett
9.en kraftig reduksjon av gapet mellom arbeidsinntekt og trygd. Alle som ikke kan arbeide,  må sikres en rettferdig inntekt.
10.at funksjonshemmede arbeidssøkere ikke kamufleres som trygdemottakere. Vi må få  
likestilling på arbeidsmarkedet ut i fra den enkeltes forutsetning.
11.at integrering i normalskolen må gi funksjonshemmede barn et reelt undervisningstilbud.  
Det må settes inn nok ressurser til at den enkelte elev kan optimalisere sitt funksjonsnivå.
12.å fjerne egenandelene på helsetjenester, medisiner og tekniske hjelpemidler
13.å fjerne egenandelene på hjemmetjenester som hjemmehjelp og personlig assistanse. Disse  
tjenestene er også kompensasjon for funksjonshemming eller sykdom, og egenandeler her er  
ofte kamuflerte egenandeler på hjemmesykepleie (som er forbudt).
14.en styrking av tilbud som «Aktiv på dagtid», «Aktiv hverdag» og andre lavterskeltilbud og  
treffsteder
Utviklingshemmede og deres rettigheter
Uviklingshemmede har fra tidenes morgen blitt sosialt devaluert både i samfunnet og gjennom  
hjelpeapparatet. Heldigvis har deres rettigheter de senere år blitt styrket gjennom lovverk og  
HVPU-reformen. Å klare seg i hverdagen er ikke like lett for alle. Noen er helt prisgitt hjelp fra  
omgivelsene. Utviklingshemmede har ofte sammensatt problematikk som har medført at de får  
diagnosen psykisk utviklingshemmede på grunn av en hjerneskade de første leveårene. 
Tvang
Å forholde seg til verden ut fra egne forutsetninger er ikke alltid like lett. Noen mestrer hverdagen  
godt uten særlig hjelp, mens andre trenger heldøgnstilsyn og hjelp. En del med utviklingshemming  
løser sin problematikk ut fra sine forutsetninger gjennom utagering. Her menes det gjennom å skade  
seg selv, andre i omgivelsene og inventar. I en del av disse situasjonene må tvang benyttes. Bruk av  
tvang på utviklingshemmede reguleres gjennom Sosialtjenesteloven § 4A. Her er det satt en streng  
standard på både praktisk og etisk forsvarlighet som igjen er understreket gjennom å ha kvalifisert  
personale med kompetanse tilstede. En ser en stadig økende tendens til at kommunene unngår å  
ansette, eller ikke gjør nok for å ansette, kvalifisert personale.
Tilrettelagte boliger
HVPUreformen hadde som mål at utviklingshemmede skulle flytte ut av sentralinstitusjoner og inn  
i egne boliger i sine respektive hjemkommuner. Dette skjedde da også omkring 1989. Knappe 20 år  
etter reformen ser en nå en økende tendens til at kommunene i hele landet omgår reformen ved å  
samle flere beboere i samme bygning. Gjerne de som trenger lite bistand. Når utgangspunktet  
gjerne har vært 4-6 beboere etter reformen, kan antallet nå være fra 2030 på det meste. Det er etter  
vår mening stikk i strid med reformen, som ville sikre de utviklingshemmedes rettigheter med å ha  
tilnærmet like boforhold som resten av befolkingen. 
Rødt arbeider for:
•at kommunene må få strammet inn sine muligheter til å bygge større omsorgsboliger med  
2030 beboere. Videre at den enkelte beboer skal få større medbestemmelsesrett i spørsmålet  
om de vil flytte inn eller ikke i disse nye "institusjonene".
•styrke utviklingshemmedes rettssikkerhet gjennom at kommunene skal følge  kompetansekravet til utdanning ved gjennomføring av bruk av tvang i større grad enn i dag 
•-styrke ressursene slik at det bygges flere avlastningstilbud for barn og unge 
•-økt fokus på psykisk helse for utviklingshemmede
Kapittel 36. Lesbiske, homofile, bifile og transpersoner
Rødt mener det er en menneskerett for lesbiske, homofile, bifile og transpersoner (LHBT-personer)  
å kunne leve ut sin seksualitet uten å bli forbulgt, mobbet eller undertrykt på annen måte. Man skal  
kunne forelske seg i hvem man vil uten å møte fordommer. Kampen for lesbiskes, homofiles, bifiles  
og transpersoners rettigheter har sprengt rammene for den tradisjonelle kjernefamilien. 
Til tross for framgangen i kampen for rettigheter, er det fremdeles fordommer mot personer som  
sprenger tradisjonelle kjønnsrollemønstre. For mange fører dette til at de velger å skjule sin  
seksualitet, i frykt for å bli avslørt og utstøtt. Dette er et stort heseproblem. Skole og arbeidsliv er  
viktige arenaer for å spre informasjon og kunnskap, slik at alle kan leve trygt og åpent, uavhengig  
av seksualitet.
Homo-organisasjonene er den viktigste kraften i denne kampen.. Rødt støtter dette arbeidet, men vil  
understreke at kampen mot undertrykking av lesbiske, homofile, bifile og transpersoner er en kamp  
for alle, uavhengig av seksualitet.
Rødt arbeider for:
•gode rammevilkår for alle institusjoner og organisasjoner som jobber med homofile
•oppretting av rådgivningstjenester.
•Økt informasjon i skolen og arbeidslivet.
•øremerking av statlige midler til Helseutvalget for homofile, HivNorge og videreføring av  
prosjektet Rosa kompetanse
•å forsvare den kjønnsnøytrale ekteskapslova samt fortsatt rett til asssistert befruktning,  
adopsjon og medmorskap
Kapittel 37. Kriminalitet
Politivesenet og rettsapparatet har et klart klassestempel. Kriminaliteten til borgerskapet med  
økonomisk svindel, farlig arbeidsmiljø, angrep på demokratiske rettigheter og trakassering av  
arbeidere, blir bare i liten grad rammet av loven. Og slike lovbrudd blir ikke prioritert av politi og  
rettsvesen. Lovverket og politiet sitt arbeid er rettet inn mot kriminaliteten fra "filleproletariatet" og  
den politiske og økonomiske kampen til arbeiderklassen og folket.
Alternativ soning
En restriktiv kriminalpolitikk med sterk bruk av fengselsstraffer reduserer ikke tradisjonell  
kriminalitet. Negativ læring inne i fengslene, vanskeligheter med jobb, bolig og nye venner etter  
løslatingen sementerer kriminelle mønstre. Rødt er for å bygge ut flere alternativ til fengsel,  
alternativ som kan hjelpe de dømte til et ikke-kriminelt liv. Slike alternativ er f.eks.  
behandlingsinstitusjoner for rusgiftmisbrukere, arbeidstreningsog
opplæringsprosjekt kombinert med åpne anstalter og meldeplikt.
Rødt arbeider for:
•å bygge ut rehabiliteringstiltak som alternativ til fengsel, nedlegge de store sentralanstaltene.•behandlings-, arbeidsog utdanningstilbud til alle rusgiftmisbrukere og straffedømte.
•å gi tilbud om behandling til alle som blir dømt for incest, seksuelle overgrep og  
kvinnemishandling. Gi fri rettshjelp til alle som er utsatt for mishandling og seksuelle  
overgrep.
Fri rettshjelp
Fritt forsvarervalg er en viktig rettssikkerhetsordning. Rødt vil at dette skal gjelde alle som det blir  
tatt ut siktelse eller tiltale mot. Ordninga med fri rettshjelp utenom straffesaker, bør utvides til å  
dekke flere saksfelt samtidig som inntektsgrensene må heves kraftig.
Rødt arbeider for:
•å kjempe mot bruk av høye bøter for å skremme folk fra å kjempe for rettferdige saker. Fri  
rettshjelp til de som er tiltalte i forbindelse med politiske demonstrasjoner, aksjoner o.l.
•å stoppe bruk av fengsling i asylsaker.
•den kriminelle lavalderen heves til 16 år.
•ingen ungdom under 18 år i fengsel.
•en kraftig utviding av ordninga med fri rettshjelp.
Kapittel 38. Rusmisbruk
Rødt er for en kunnskapsbasert og restriktiv alkoholpolitikk og er mot alle tiltak som kan legalisere  
narkotiske stoffer som i dag er ulovlige. En arbeiderklasse der mange er svekket på grunn av  
rusmiddelbruk står svakerebåde i den daglige kampen og i kampen om samfunnsmakta. Voksnes  
rusmiddelbruk er ofte en stor plage i livet til mange mennesker, også barns liv. Rødt vil derfor  
arbeide for tiltak som reduserer alkoholbruken og den økende alminneliggjøringa av rusmiddelbruk.  
Rødt er for at alle rusmisbrukere skal ha rett til et verdig liv, det vil si: bolig, jobb, økonomisk støtte  
og helseog sosialtjenester.
Rødt vil arbeide for:
1.personlige og samfunnsmessige tiltak for redusert alkoholforbruk.
2.at det skal være vanlig at sosiale møteplasser er rusfrie.
3.fortsatt salgsmonopol for sprit og vin. 
4.skjerpa kontroll med skjenke og utsalgssteder, og at det skal reageres merkbart og  
forutsigbart på brudd på alkoholloven og bevillingsvedtekter.
5.krav om nabovarsling (til både juridiske og faktiske naboer) før behandling av søknad om  
skjenkebevilling.
6.tap av skjenkerett for utesteder som nekter ansatte arbeidskontrakt eller på annen måte  
omgår lovfesta arbeiderrettigheter.
7.tap av skjenkerett for utesteder som har en diskriminerende praksis.
8.styrka innsats mot smugling av alkohol og narkotika.
9.at Statens pensjonsfond ikke skal investere i alkoholkapital.
10.etablering av sprøyterom
11.et kraftig utbygd behandlings- og ettervernstilbud til rusmisbrukere 