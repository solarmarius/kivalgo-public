
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
PRINSIPPROGRAM
OG VEDTEKTER
for
AKP (m-l)


Vedtatt på det
5. landsmøtet til
Arbeidernes Kommunistparti
(marxist-leninistene)
desember 1988







PRINSIPPROGRAM
FOR AKP(m-l)
Vedtatt på 5. landsmøte
(desember 1988)

lnnleiing

Vi har gått saman i Arbeidernes Kommunistparti (marxist-leninistene) fordi vi slåst for å gjere slutt på all undertrykking og utbytting i verda.
   For å nå dit må arbeidarklassen og folket i Noreg først få bort kapitalismen og skape ei sosialistisk samfunnsordning. Så må vi i Noreg gå saman med alle folk og nasjonar i verda for a få bort all imperialisme. Folka på jorda må saman skape eit nytt, kommunistisk verdssamfunn. I dette samfunnet finst ikkje klassar, ikkje stat, og menneska er ikkje skilde av statsgrenser. Alle på jorda har høve til å leve eit fritt og rikt liv.
   Dette programmet forklarar korleis vi meiner kampen for dette må førast.



1. Imperialismens siste tid på jorda

1.1. Klassesamfunnet veks fram

Menneske har levd på jorda i mange hundretusen år, men klassesamfunn og klasseundertrykking har berre vore til i nokre tusen år. Før produksjonen var serleg utvikla fanst det ikkje noko overskot som kunne halde oppe ein ikkje-produktiv overklasse. Med utviklinga av jordbruket, handverka og nye produktivkrefter vart det skapt eit slikt overskot. Det la grunnlaget for privateigedomen og med det klasseskilja, og dei valdsorgana som overklassen trong for å sikre makta si. I den same prosessen voks undertrykkinga av kvinnene fram. Familien blei garantien for at mannen kontrollerte eigedommar, kvinna og born. Skiljet mellom by og land og skiljet mellom åndsarbeid og kroppsarbeid har også røtene sine i tida med framvoksteren av klassesamfunnet.
   Klasser og klasseundertrykking, kvinneundertrykking osb. er såleis ikkje resultat av menneskenaturen, men knytt til ein bestemt periode i utviklinga av menneskesamfunnet.
   Heilt sidan dei første klassesamfunna oppsto har historia til menneska handla om klassekamp. Det er det arbeidande  folket som er hovuddrivkrafta i historia. Sjølv om folket har lide nederlag gong på gong i, vil det reisa seg mot undertrykkarane heilt til all klasseundertrykking og annan undertrykking er avskaffa på jorda.


1.2. Kapitalismen og den moderne arbeidarklassen.

Kapitalismen fekk det avgjerande gjennombrotet sitt gjennom den industrielle revolusjonen som starta sist på 1700-talet. Store borgarlege revolusjonar feide adelen til side og borgarskapet tok makta i dei leiande statane. Sidan la kapitalismen heile verda under seg. Over heile jorda førte den europeiske og nord-amerikanske kapitalismen vidare en omsynslause utplyndringa som tok til i kolonitida, og skapte ein imperialistisk verdsøkonomi.
   Kapitalismen har stått for den raskaste og mest dramatiske utviklinga av produksjonen i historia, for kapitalismen kan berre eksistere gjennom stadig å revolusjonere produktivkreftene. Men med det skaper kapitalismen heile tida sine eigne kriser, da utviklingskreftene blir øydeleggjingskrefter. Store delar av dei verdiane som er skapt, blir øydelagt av krig og krise for d rydde vegen for eit nytt oppsving.
   Kapitalismen kunne ikkje eksistere utan å skape ein moderne arbeidarklasse, proletariatet, den klassen som står for storparten av verdiskapinga i den kapitalistiske produksjonen. Av alle dei klassane som blir undertrykt av den moderne imperialismen, er det proletariatet som er mest konsentrert og som har mest å tene på å avskaffe kapitalismen fullstendig. Proletariatet kan ikkje frigjera seg på nokon annan måte enn ved å avskaffe kapitalismen. Derfor kan ingen annan klasse enn proletariatet leie kampen mot kapitalismen og for sosialismen. Proletariatet kan likevel ikkje vinne utan ein einskapsfront med dei andre klassane og gruppene som blir undertrykt av imperialismen.
   Under den moderne kapitalismen er gifte og sambuande kvinner lønsarbeidarar i stor målestokk. Dette gjer dei til ei enda viktigare kraft i klassekampen.


1.3. Imperialismen og den økologiske krisa

Det imperialistiske verdssystemet har kome til eit punkt der dei veldige produktivkreftene gjer opprør mot byttemåten, eigedomstilhøva og det økonomiske systemet i det heile. Den imperialistiske utbyttinga fører til massesvolt for millionar av menneske kvart år. Den kapitalistiske rovdrifta trugar no sjølve livsvilkåra på jorda. Skogsdøden og ørkenspreiinga, øydelegginga av ozonlaget, utryddinga av tallause dyr og plantearter,forgifting av luft, jord og vatn er direkte resultat av den imperialistiske verdsøkonomien. Dei økologiske krisene er no blitt så alvorlige at livet på jorda er i fare. Når vi seier at imperialismen og kapitalismen må avskaffast, er det ikkje lenger berre for å gi menneska eit betre liv. No er det også for å sikra framtidsmenneska liv i det heile.


1.4. Vår tid er revolusjonstida.

Pariskommunen i 1871 var det første forsøket frå arbeidarklassen på å ta makta for å styre sitt eige samfunn. Oktoberrevolusjonen i 1917 innleidde ein ny epoke med sosialistiske revolusjonar. Den kinesiske revolusjonen i 1949 og ei rad med andre revolusjonar i Asia, Afrika og Latin-Amerika knuste det gamle kolonisystemet.
   Det var eit verdshistorisk nederlag for folket då ein ny, byråkratisk overklasse tok makta i Sovjet-unionen og utvikla den tidlegare sosialistiske- staten til ein kapitalistisk undertrykkarstat og ei imperialistisk supermakt. Det har også vore mange andre nederlag for revolusjonane det siste hundreåret. Likevel har dei sosialistiske revolusjonane og freistnadene på å byggje sosialismen ført til store og lovande framganger for folket i heile verda. Dei viser at det arbeidande folket kan ta makta over samfunnet og dei verdiane dei har skapt. Dei varslar kva veg folket må følgje for å frigjere seg.


1.5.Dei grunnleggjande motseiingane i vår tid er:

- motsetningane mellom imperialistmaktene og dei undertrykte landa og nasjonane,
- motsetninga mellom borgarskapet og arbeidarklassen i dei kapitalistiske landa,
- motsetningane mellom dei imperialistiske landa og
- motsetninga mellom sosialistiske og imperialistiske land.
Styrkeforholdet mellom desse motsetningene vil veksla på grunn av den ujamne utviklinga av kapitalismen. Det som dominerer verda i dag er motsetninga mellom imperialismen og dei undertrykte folka og nasjonane i den tredje verda.


1.6. Teorien om tre verder.

Det har funne stad viktige endringar i verdsøkonomien og verdspolitikken i etterkrigstida. Mange tidlegare koloniland har frigjort seg og USA og Sovjetunionen har utvikla seg til supermakter. Dette gjer at ein i dag kan snakke om ein tredeling av landa i verda.
- Den første verda, som er dei to imperialistiske supermaktene USA og Sovjet.
- Den andre verda, som er dei andre høgt utvikla kapitalistiske landa.
- Den tredje verda, som er det store fleirtalet av landa i verda, dei tidlegare kolonilanda i Asia, Afrika, Latin-Amerika og fleirtalet av landa i Oceania.


1.6.1. Den 3. verda

Folka og nasjonane i den 3. verda blir hardt undertrykt av imperialismen. Det store fleirtalet av folka på jorda bur i desse landa og blir haldne nede i fattigdom fordi imperialismen ranar til seg rikdomane deira og hindrar den økonomiske utviklinga og frigjeringa deira. Den enorme gjeldskrisa mange stater har kome i har auka fattigdommen og gjort dei stadig meir avhengig av internasjonal finanskapital .
   Frigjeringskampen i den tredje verda er hovudkrafta i kampen mot imperialismen i dag, og den sterkaste delen av den proletariske sosialistiske verdsrevolusjonen. Den kampen folka i den tredje verda fører, rettar dei hardaste slaga mot det imperialistiske verdssystemet. Fordi undertrykkinga er så sterk femnar kampen i den tredje verda også til tider lokale utbyttarklasser. Nokre regjeringar og statar som driv undertrykking i sine eigne land er tvinga til å ta del i denne kampen for ei tid.
   I takt med at krisa i verdsøkonomien slår hardare inn, blir klassekampen i den tredje verda hardare. Borgerskapet i desse landa verkar meir og meir som reiskaper for imperialismen og møter folkemassene sin kamp med stadig hardare middel.


1.6.2 Supermaktene

Supermaktene er dei einaste imperialistlanda som er sterke nok til å kjempe om verdsherredømme. Dei rivaliserer om hegemoniet over heile verda. I vår tid kan frigjering og revolusjon berre vinne ved kamp mot supermaktene.
   USA blei den sterkaste imperialistmakta etter den 2. verdskrigen. Men USA er svekka av frigjeringskampen og revolusjonane i den tredje verda og den økonomiske kampen med dei mindre imperialistmaktene. USA er framleis den dominerande vestlege imperialistmakta.
   Sovjet er ei aggressiv imperialistisk supermakt, med ein militarisert økonomi, innretta på bruk av våpenmakt for å vinna verdsherredømme. Sovjet styrka seg lenge i høve til USA, men møter fleire og fleire vanskar, m.a militært nederlag i Afghanistan og Eritrea, og indre økonomiske vanskar og store problem med dei undertrykte nasjonane i Sovjet som reiser seg mot sentralmakta. Glasnost og perestrojka er uttrykk for at dei prøver å styrke seg som imperialistisk supermakt på lengre sikt, og ikkje noko steg i sosialistisk lei.
   Sovjet og USA er dei største eksportørane av krig, undertrykking og diktatur i verda i dag.


1.6.3. Den 2. verda

Landa i den 2. verda blir truga og kua av aggresjonen frå supermaktene, men dei er også sjølve utbyttarstatar som tar aktivt del i utbyttinga av den tredje verda.
Japan og Vest-Tyskland har styrka seg økonomisk i kampen mot USA og er i dag dei viktigaste utfordrarane til USA si økonomiske makt, men til no har ingen av desse landa militær styrke til å utfordre USA for alvor.
   Utvidiinga av EF og samordninga innanfor EF har styrka dei europeiske imperialistlanda i utbyttinga av resten av verda, og styrka dei i kampen mot USA.
   Europa og Midt-Austen er eit viktig stridsområde for imperialismen. Rivaliseringa om desse områda kan utløyse ein ny verdskrig.


1.7. Undertrykte nasjonalitetar og nasjonar

I store delar av verda har koloniseringa tatt råderetten over naturgrunnlag og naturrikdommar frå den opphavelege befolkninga, og mange stader redusert dei til eit mindretall i sitt eige land. Mange er hardt undertrykt, og heile folkegrupper er truga med utsletting.
For å forsvare utplyndringa av Asia, Afrika og Latin-Amerika utviklar borgerskapet rasistisk politikk og ideologi, særleg retta mot folka i den 3.	verda og dei undertrykte nasjonane.
   I alle verdsdelar finst det statar, der ein herskarnasjon undertrykker andre nasjonalitetar. Alle nasjonar har krav på ein grunnleggjande nasjonal sjølråderett i sine nasjonale område.
   Den kampen desse undertrykte nasjonane fører for frigjering treng støtte frå arbeidarklassen over heile verda.


1.8. Imperialismen og kvinnene

Imperialismen har tatt over det patriarkalske undertrykkingssystemet frå tidlegare samfunn og sett kvinneundertrykkinga endå meir på spissen. Kvinnene si rolle som jordbrukar i mange land i den tredje verda har auka undertrykkinga med innføringa av det kapitalistiske marknadsjordbruket. Kvinnene blir også brukt som ei billig og svært undertrykt arbeidarklasse i den nye industrien i «eksportsonane», og blir undertrykt gjennom ein imperialistisk og sexistisk slavehandel, prostitusjon og pornografisk industri.
   Kvinnene har ei særeigen interesse av å styrte imperialismen, og fleirtalet av kvinnene i verda er ei viktig kraft i den anti-imperialistiske kampen. I alle dei viktigaste frigjeringskampane i hundreåret vårt, har kvinnene spela ei viktig rolle. Det nye no er at kvinner i større grad organiserer seg som kvinner, ut frå felles røynsler som undertrykt av imperialismen, av eit patriarkalsk samfunn, og av mannen som kjønn.


19. Krig under imperialismen

Imperialisme betyr krig. Det kan ikkje bli slutt på all krig før det imperialistiske verdssystemet er avskaffa. Vi ønsker å avskaffe krig, men imperialismen kan ikkje styrtast utan revolusjonar frigjeringskrig. Vi skil mellom rettvis og urettvis krig. Imperialistiske åtakskrigar er urettvise. Anti-imperialistiske forsvarskrigar er rettvise.
   Den ujamne utviklinga mellom imperialistmaktene og rivaliseringa mellom dei er kjelde til krig under imperialismen.
   Kreftene som virkar mot ein imperialistisk krig kan påvirke tidspunkt for utbrotet, omfanget og forløpet av krigen. Dersom desse kreftene er sterke nok, kan dei i nokre høve hindre denne konkrete krigen. Men det betyr ikkje at det er mogeleg å hindre alle imperialistiske krigar, noko røynslene frå tida etter den 2. verdskrigen syner klårt.


1.10. Trugsmålet om ein 3. imperialistisk verdskrig

Rivaliseringa mellom dei to supermaktene kan føre til ein ny verdskrig. Kampen mellom supermaktene går føre seg med mange fredelege og ufredelege middel, men i siste instans blir kampen om verdsherredømme avgjort av militærmakt.
   I dag er det ei brennande oppgåve å styrke dei kreftene som står mot desse krigsførebuingane.
   Å gje etter for presset frå supermaktene eller trugsmål frå dei aukar i røynda krigsfaren. Det er naudsynt å styrke evna og viljen til å forsvare den nasjonale sjølvråderetten mot supermaktsaggresjonen.


1.11. Den veksande krisa i det imperialistiske systemet

Utplyndringa av dei fattige landa har blitt enno meir grotesk og syner at fleirtalet av folket på jorda ikkje har noko å vinne på ei fortsatt kapitalistisk utvikling. Om ein ny verdskrig bryt ut vil det vere den største katastrofen nokon gong. Den imperialistiske økonomien har aukande problem og rivaliseringa mellom dei leiande imperialistmaktane aukar heile tida. Eit nytt økonomisk samanbrot kan bli resultatet av denne krisa. Dei økologiske krisene trugar heile den økonomiske og politiske strukturen på jorda. Samla er dette den skarpaste krisa imperialismen har vore inne i til no. Krisa peikar mot eit samanbrot for heile det imperialistiske systemet.



2. Løysinga: Eit nytt, kommunistisk verdssystem

2.1. Eit kommunistisk verdssystem

Løysinga på dei krisene kapitalismen har skapt må bli å skipa ein heilt ny verdsøkonomi tufta på heilt andre prinsipp enn dei noverande. Det som må til er å
-  avskaffe profitten som drivkrafta i økonomien og menneske si utbytting av andre menneske,
-  avskaffe anarkiet i produksjon og ressursbruk,
- oppheve makta til dei internasjonale monopola. I staden må det skipast ein solidarisk økonomisk verdsorden,
-  skape nasjonale, regionale og internasjonale planar,
-  utvikle ein ny type sosialistisk planøkonomi som tar opp i seg omsynet til det økologiske systemet, og som sameinar overordna planlegging med lokal skaparkraft og demokrati
-  avskaffe lønnsarbeidsystemet Fordeling etter behov i staden for etter konkurranseevne,
-  oppheve skiljet mellom åndsarbeid og kroppsarbeid,
-  oppheve byane si utbytting av landsbygda,
-   avskaffe kvinneundetrykkinga og dei samfunnsforholda som skaper ho,
-  fjerne all rasisme, og bryta ned sjåvinisme og nasjonale privelegiar

Ei slik omlegging vil vere den største politiske og økonomiske revolusjonen i menneskehistoria. I røynda vil det vere ein kommunistisk verdsrevolusjon med avskaffing av klassar og klasseundertrykking. Ei så radikal endring av verdsøkonomien vil ta fleire generasjonar og må vera resultatet av ei lang rekkje med sosialistiske revolusjonar og frigjeringskampar i dei enkelte landa. Kampen vil bølgja fram og tilbake, og det er uråd å seia i dag kva slags konkrete former eit slikt system vil få. Dette vil ikkje vera eit idealsamfunn utan problem og motseiingar. Den historiske oppgåva til kommunismen er å løyse dei alvorlege motseiingane kapitalismen har skapt. Det vil frigjere menneska og skapa vilkår for ei allsidig og fri utvikling for alle.
   Ei kommunistisk verdsordning er ikkje berre naudsynt. For første gong i verdshistoria er kommunismen mogeleg. Dei materielle vilkåra er til stades for å skape eit samfunn der alle har tilstrekkelig med mat, klede, husvere, helse, utdanning og sosial og økonomisk tryggleik. Men det hastar å styrta kapitalismen, fordi det også er mogeleg for kapitalismen å øydeleggja livsvilkåra for eitkvart menneskesamfunn om han ikkje blir styrta i tide.


2.2. Røynslene frå sosialistiske revolusjonar

Kapitalismen og imperialismen held seg ved makta ved ei sterk militærmakt og kan derfor berre styrtast gjennom revolusjonære folkeopprør. Slike revolusjonar må vere folkemassane sitt eige verk, og ikkje noko kupp. Tilhøva for ein revolusjon blir til gjennom ei revolusjonær krise i kapitalismen sjølv. Revolusjonen krev leiing, organisering og førebuing. Røynslene syner at borgerskapet ikkje vil gi frå seg makta friviljug, og arbeidarklassen må vere budd på å bruke våpenmakt. Parlamentsval kan ikkje innføre sosialismen, og sosialismen veks heller ikkje fram av statsdrift under kapitalismen. Sosialismen kan ikkje koma ved utanlandsk invasjon. I land som er lite økonomisk utvikla kan ikkje den sosialistiske revolusjonen gjennomførast beinveges, men må gå vegen om ein nydemokratisk revolusjon.


2.3. Sosialismen, ei overgangsform mellom kapitalisme og kommunisme.

Før det kan skipast eit klasselaust, kommunistisk samfunn er det naudsynt med ei overgangsform mellom kapitalismen og kommunismen. Dette overgangssamfunnet er sosialismen. Den historiske oppgåva til sosialismen er å skapa føresetnadene for kommunismen.
   Etter at kapitalismen er styrta, finst det framleis klassar, det finst kvinneundertrykking, stor skilnad mellom åndsarbeid og kroppsarbeid osb. Det er fare for at kapitalismen blir oppretta på nytt. Derfor trengst ein periode med revolusjonær omdanning av samfunnet før ei høgare samfunnsform kan verta utvikla. I fattige land vil også trengst ein lang periode med utvikling av økonomi og produksjon, slik at dei materielle forholda blir mogne for eit samfunn utan klassar. I heile denne perioden vil der vere klassekamp, kvinnekamp og miljøkamp.



3. Kapitalismen i Noreg

3.1. Særdrag ved kapitalismen i Noreg.

Noreg er eit av dei yngre kapitalistiske landa i Europa. Det var skipsfarten og utanlandske investeringar i Noreg som knytte landet til den imperialistiske verdsøkonomien. Desse banda har seinare blitt forsterka av politiske og militære alliansar. Den industrielle utviklinga er tufta på råvarer, halvfabrikata og billig energi. Kapitalen har tradisjonelt vore lite konsentrert.
   Det moderne Noreg er eit monopolkapitalistisk samfunn med ei sterk samanknyting mellom kapital, stat og dei store organisasjonane. Denne modellen vart utforma av sosialdemokratiet. Så lenge kapitalismen var i oppgang fekk arbeidarklassen auka sosiale goder og sosial tryggleik mot å underordne seg klassefreden. No blir desse sosiale godene undergravde.
   Framvoksteren av oljeøkonomien har lagt grunnlaget for ein langt meir aggressiv norsk imperialistisk økonomi med omfattande kapitaleksport. Den auka rasismen heng også saman med den nye utviklinga av den norske imperialismen. På 1980-talet har borgarskapet innleia ei omstilling av norsk økonomi med nedlegging av tradisjonell tungindustri, og internasjonalisering av norsk kapital. Omstillinga betyr også ei storstilt nedlegging av småproduksjonen i primærnæringane og nedbygging av helse-, sosial- og utdanningsvesenet.
   Noreg er nær knytt til USA. USA har sterk kontroll over det norske militærvesenet gjennom NATO. Sovjet styrker militærapparatet sitt langs norske grensar og farvatn. Sovjet har også eit sterkt fotfeste på norsk jord på Svalbard. Plasseringa av Noreg gjer landet til eit viktig bytte i ein storkrig.
   Norsk og europeisk kapital prøver på nytt å gjere Noreg til EF-medlem, på tvers av at folket et sa nei i 1972.
   I perioden med utvikling av den norske nasjonalstaten la Noreg under seg store samiske område, og samane blir framleis undertrykte i Noreg.


3.2. Klassar og klassemotsetningar.

3.2.1. Hovudmotsetninga i Noreg

Det norske samfunnet er eit klassesamfunn. Eit lite mindretal eig produksjonsmidla, fabrikkane, gruvane osb. og annan kapital, som bankane og forsikringsselskapa. Dette mindretalet, borgarskapet, har den økonomiske makta til å rå over arbeidsplassar, levekår og miljø, medan det store fleirtalet er lønnsarbeidarar. Dei har ikkje noko anna alternativ enn å selje arbeidskrafta si. Mellom desse hovudklassane finst det klassar og grupper som står i ei mellomstilling.
   Hovudmotsetninga i det norske samfunnet går mellom borgarskapet (kapitalistklassen) og proletariatet (arbeidarklassen). Under t.d. okkupasjon vil motsetninga mellom folket i Noreg og okkupanten bli hovudmotsetninga.


3.2.2 Borgarskapet

Til borgarskapet høyrer:
- kapitaleigarar,
- tilsette leiarar av privat og statleg monopolkapital,
- toppleiarar i staten, forsvaret og kommunane,
- mange av leiarane i store organisasjonar og parti, 
- dei rike spissane blant dei intellektuelle.
Heile borgarskapet har sams interesse av den kapitalistiske utbyttinga. Herskarane innanfor borgarskapet er sjiktet som styrer den private og statlege monopolkapitalen (blant dei toppane i DNA/LO). I Noreg tar borgarskapets diktatur form av monopolkapitalens diktatur.
   Innanfor borgarskapet finst det mange skarpe motsetningar, m.a. mellom stor og liten kapital statleg og privat, norsk og utanlandsk, og mellom ulike monopolgrupper. Monopolkapitalen og  statskapitalen styrkar seg, og  toppane i monopolgruppene, staten og organisasjonane blir stadig meir samanvevde. Tradisjonelle eigarar av enkeltkapitalar får mindre vekt.


3.2.3 Arbeidarklassen (proletariatet)
This document was truncated here because it was created in the Evaluation Mode.
Evaluation Only. Created with Aspose.Words. Copyright 2003-2024 Aspose Pty Ltd.
