
Oslo, den 22. september 1999
Per-Kristian Foss (h)
INTERESSANTE FORSLAG FRA YTRINGSFRIHETSKOMMISJONEN
Høyre ser med glede på at ytringsfrihetskommisjonens forslag nå foreligger. Kommisjonen har foretatt en nødvendig gjennomgang av dagens regler for vern om ytringsfriheten i lys av det fremtidige mediemangfold og legger frem interessante forslag for å modernisere vårt lovverk. Innstillingen viser at Høyres initiativ fra 1993 om en slik kommisjon var vel begrunnet, sier Per-Kristian Foss i en kommentar.
Høyre er positiv til en utvikling hvor man vektlegger holdninger og det personlige ansvar, fremfor regler og straffebud for å regulere eventuelle skadelige virkninger av ytringsfriheten.
Det viktige nå er at det blir en fordomsfri debatt om ytringsfrihet, på bakgrunn av den virkelighet som nye medier og kommunikasjonsmuligheter og utfordringer gir. Jeg håper at vi unngår en skyttergravskrig om kjente standpunkter, men heller viser vilje til å tenke nytt, sier Foss.
