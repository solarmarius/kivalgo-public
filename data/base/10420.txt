Rødts 
arbeidsprogram   
2021 - 2025
2
INNHOLDKamp mot Forskjells-Norge
For Rødt er kampen mot klasseskillene i Norge og verden den aller viktigste. Hele dette arbeidsprogrammet 
tar mål av seg til å bekjempe Forskjells-Norge: å redusere forskjeller i makt, inntekt, rikdom, muligheter og 
frihet som er innbakt i det nasjonale og det internasjonale klassesamfunnet og som forsterkes av geografisk 
sentralisering. Klasseskillene gjenspeiles også i store og økende forskjeller i helse, livskvalitet og forventa 
levealder mellom sosiale lag.
Rødt jobber for et samfunn som er mer demokratisk enn dagens, et samfunn hvor de store beslutningene 
blir tatt i fellesskap. Vi kaller dette et sosialistisk samfunn. Rødt sitt mål er å fjerne klassene og slik også 
klasseundertrykkingen. Dette arbeidsprogrammet viser Rødt sin konkrete politikk i dagens situasjon, en 
politikk som både er gjennomførbar i dag dersom en sterk nok folkebevegelse står bak den, og som er 
radikal nok til å utfordre kapitalismens rammer, og peker i retning av sosialisme.
Dette målet gjennomsyrer politikken vår på alle felt, og alle kapitler i programmet, fordi klasseskiller, 
kjønnsforskjeller og geografiske forskjeller oppstår og forsterkes gjennom ulike institusjoner i samfunnet og 
må bekjempes med politiske løsninger i de samme institusjonene. Samtidig truer kapitalismen og jakten på 
evig vekst både naturen og klimaet. Natur- og klimakrisa krever en radikal kursendring. Rødt kjemper for å få 
ned forskjellene og utslippene samtidig. Rødt jobber også for internasjonal solidaritet, mot rasisme og for en 
solidarisk flyktningpolitikk.
Rødts arbeidsprogram for 2021–2025 inneholder den konkrete politikken Rødt går til valg på i stortingsvalget 
i 2021, og som vi vil jobbe for å få mest mulig gjennomslag for. Både i den kommende fireårsperioden 
på Stortinget, men også ellers i samfunnet, i fylkes- og kommunestyrer, i bydelsutvalg og gjennom og i 
samarbeid med aksjoner, allianser og bevegelser. Det er et radikalt og realistisk program som viser hvordan 
vi kan bekjempe økende klasseskiller, flytte makt fra toppen til oss alle, utvide demokratiet, fremme fred og 
solidaritet, og sikre framtida ved å ta vare på natur og kutte utslipp på en rettferdig måte. 
Det er et program som viser at vi ikke trenger å begrense oss til valget mellom høyresidas nedbygging og 
sosialdemokratiets bevaring. Fordi det er mulig å bygge ut fellesskapet, med nye velferdsreformer for folk 
flest, et sterkere sikkerhetsnett for de som ikke kan eller får arbeide, mer solidaritet og en aktiv distrikts- 
og næringspolitikk som gir arbeid og verdiskaping i hele landet. Fordi vi har et valg om hvilket samfunn vi 
ønsker oss. Vi må ikke ha et samfunn der de på toppen får alt de peker på og slipper unna dugnaden. Vi kan 
si nei til eiere og sjefer som vil utnytte arbeidsfolk, nei til velferdsprofitører som vil ha sugerør i felleskassen, 
storkapital som vil bygge ned natur, nei til krig og overnasjonale myndigheter som vil styre oss.
Det som forandrer maktforhold, er bred folkelig mobilisering av aktive mennesker som organiserer seg. I 
et kapitalistisk samfunn vil ikke klasseskillene forsvinne, men heldigvis kan vi forandre styrkeforholdene og 
skape forbedringer hvis vi står sammen om det. Vi kan si ja til et vendepunkt i kampen mot Forskjells-Norge.
Dette programmet er vedtatt på Rødts landsmøte 4. – 7 . mars 2021. INNHOLD3
Økonomi      s. 4
1. Økonomi      s. 5
Arbeidsliv     s. 10
2 Arbeidsliv      s. 11
Velferd til alle     s. 16
3 Profittfri velferd     s. 17
4 Sykehus og helsetjeneste   s. 18
5 Barnevern      s. 23
6 Barnehage      s. 24
7 Skole      s. 26
8 Fagskoler, høyskoler, universitet og forskning s. 30
9 Trygder og NAV     s. 33
10 Pensjon      s. 35
Miljø       s. 37
11 Klima      s. 38
12 Natur      s. 41
13 Miljøgifter og avfall     s. 44
14 Samferdsel og kollektivtransport   s. 47
15 Dyrevern     s. 51
Industri og ressursforvaltning   s. 52
16 Industri      s. 53
17 Olje og gass     s. 56
18 Kraftproduksjon     s. 58
19 Varehandel     s. 59
20 Fiskeri      s. 60
21 Landbruk      s. 63Kvinnekamp      s. 67
22 Kvinnekamp     s. 68
Bolig       s. 71
23 Bolig      s. 72
Dikstriktspolitikk     s. 76
24 Distriktspolitikk     s. 77
Demokrati og frigjøring    s. 79
25 Folkestyre og ytringsfrihet    s. 80
26 Antirasisme     s. 83
27 Urfolksrettigheter og nasjonale minoriteter. s. 85
28 Skeiv politikk     s. 87
29 Funksjonshemmedes rettigheter   s. 89
30 Ungdom      s. 90
31 Digitalpolitikk     s. 91
Norge og verden     s. 92
32  Mot imperalisme og krig    s. 93
33 Sivil og militær beredskap    s. 94
34 Internasjonale handelsavtaler   s. 95
35 Internasjonal solidaritet    s. 97
36 Flyktninger, asyl og innvandring   s. 98
Justis      s. 100
37 Justispolitikk og forebygging   s. 101
Kultur, medier og idrett    s. 104
38 Kultur og medier     s. 105
39 Idrett      s. 108Innhold4
ØKONOMIDel 1 ØkonomiØKONOMI5
Kap. 1: Økonomi
Klasseforskjellene øker, både i Norge og i resten av verden, og en stadig større del av verdens rikdom 
samles på stadig færre hender. De som eier kapital, har hatt en avkastning, eller fortjeneste, som overgår 
den generelle økonomiske veksten, og arbeidsfolk sitter igjen med en mindre del av kaka nå enn før. Noe av 
dette skyldes grunnleggende strukturer i en kapitalistisk økonomi, men det er også politisk styrte drivkrefter 
som har satt fart på utviklinga, og som kan snus med en annen politikk her og nå.
Spesielt i arbeidslivet har politiske angrep på opparbeidede rettigheter svekket arbeidsfolks makt i møtet 
med arbeidsgivere og eiere, og frislippet av bemanningsbransjen har gjort det vanskeligere å bygge en 
kraftig fagbevegelse. I skattepolitikken har målrettede skatter på formue og arv blitt fjernet mens flate 
avgifter har økt. I velferden har kommersielle aktører sluppet til med lønnspress som forretningsidé, og det 
er gjennomført en rekke større reformer som har fått store konsekvenser for arbeidsfolk, slik som pensjons-
reformen og frislippet for bemanningsbyråene. Stadig flere jobber i usikre jobber med lav lønn og må ha flere 
jobber for å få endene til å møtes. Alle regjeringer de siste tiåra har forsterket problemene i stedet for å følge 
opp vakre erklæringer. Dette er drivkrefter som kan snus til fordel for en politikk som bygger makt bak krava 
til det store flertallet, og som bygger et sterkere fellesskap.
Vi ser også hvordan kapitalismens hensynsløse rovdrift på natur og miljø har begynt å få dramatiske følger. 
Kapitalismen kan ikke fungere uten evig vekst, men evig vekst er umulig i en verden der tilgangen på energi 
og andre ressurser er begrenset. Om vi skal ha mulighet til å sørge for at verden er et levelig sted også for 
kommende generasjoner, må vi erstatte kapitalismen med et økonomisk system som kan fungere uten 
økonomisk vekst, en sosialistisk og demokratisk økonomi som sørger for at nødvendig reduksjon i forbruk og 
utslipp gjøres på en rettferdig måte. Globaliseringen av kapitalismen har ført til at arbeiderklassen i ulike land 
må styrke samarbeidet. Rødt vil arbeide for en slik økt internasjonalisering av fagbevegelsen.
1.1 Kamp mot Forskjells-Norge
For Rødt er kampen mot klasseskillene i Norge og ellers i verden den aller viktigste. Hele dette 
arbeidsprogrammet tar mål av seg til å bekjempe Forskjells-Norge: å redusere forskjeller i makt, inntekt, 
rikdom, muligheter og frihet som er innbakt i det nasjonale og det internasjonale klassesamfunnet, og som 
forsterkes av geografisk sentralisering. Klasseskillene gjenspeiles også i store og økende forskjeller i helse, 
livskvalitet og forventa levealder mellom sosiale lag.
Dette målet gjennomsyrer politikken vår på alle felt og i alle kapitlene i programmet fordi klasseskiller, 
kjønnsforskjeller og geografiske forskjeller oppstår og forsterkes gjennom ulike institusjoner i samfunnet og 
må bekjempes med politiske løsninger i de samme institusjonene. Denne kampen har både et sosialt og et 
økologisk perspektiv. I tillegg til å kjempe for bedre levekår for folk med lav inntekt og formue vil Rødt angripe 
det økologisk uforsvarlige og globalt usolidariske forbruket til overklassen og den øvre middelklassen som 
en viktig del av kampen mot forskjells-Norge. I et kapitalistisk samfunn vil ikke klasseskillene forsvinne, men 
heldigvis kan vi forandre styrkeforholdene og skape forbedringer hvis vi står sammen om det. Rødts politikk 
for denne fireårsperioden baserer seg på prinsipper som vi mener vil kunne redusere forskjellene her og nå:
a. Sterke fagforeninger som organiserer arbeidsfolk i interessekamper mot kapitaleiere, og som sikrer en 
mer rettferdig fordeling av verdiskaping gjennom lønns- og arbeidsvilkår
b.  Universelle profittfrie velferdsgoder som er finansiert i fellesskap, og som er tilgjengelig for alle, både 
fattig og rik, i by og bygd og uavhengig av hudfarge, legning og religion
c.  Et omfordelende skattesystem der de som har mest, bidrar mest til fellesskapet
d.  Målrettede tiltak for å sikre alle ei inntekt å leve av i alle faser av livet (se kap. 2 arbeidsliv og kap. 3 velferd 
for alle)
e.  Målrettede tiltak mot stor rikdom og konsentrasjon av formue, inntekt og makt på få hender, gjennom 
skattepolitikk og eierskapspolitikk
f.  Demokratisk eierskap til infrastruktur og sentrale selskaper i økonomien
g.  Å utvide folkestyret med mer åpenhet og demokrati slik at det sikrer innsyn og gir vanlige folk mer 
kollektiv makt
h.  Å støtte kampen for rett til arbeid og lokale aksjoner mot nedlegging av arbeidsplasser. Å forplikte stat og 
kommune til å ansette langtidsledige og å opprette offentlig arbeidsformidling 
1.2 Demokratisering av økonomien
Rødt ønsker mer demokrati, også i økonomien. Det innebærer at vi må eie mer av samfunnets viktigste 6
ØKONOMIøkonomiske aktiviteter i fellesskap, fordi eierskap er makt til å bestemme og en måte å sikre at verdiskapinga 
tilfaller fellesskapet på. Dette gjelder blant annet naturressurser og en sentral infrastruktur. Å eie i fellesskap 
kan bety eierskap gjennom staten, kommunen, på arbeidsplassen, i lokalsamfunnet eller andre kollektive 
løsninger og kan bestå av helt eller delvis eierskap. Samtidig må åpenhet om både offentlig og privat 
eierskap utvides. Fellesskapet bør eie all infrastruktur av betydning, uansett om den er fysisk, digital eller 
finansiell. Dette gjelder blant annet veier, jernbane, flyplasser, havner, telenett, strømnett, datasentre, 
internettlinjer og banker. Staten bør kjøpe seg opp i selskaper som Equinor, Telenor, Norsk Hydro, Yara og 
DNB og ta disse selskapene av børs. Staten bør søke å etablere nye statseide industrilokomotiver innen slike 
næringer som oppdrett, skogindustri og mineraler.
RØDT VIL:
a. At offentlige eierposisjoner, statlige som kommunale, skal brukes aktivt for å oppnå politiske mål under 
demokratisk kontroll.
b.  Utvide desentralisering av kapital gjennom kooperativer, arbeiderstyrte bedrifter, sparekasser, privateide 
småbedrifter og lignende eierformer.
c. arbeide for en aktiv statlig eierskapspolitikk for lavere lønn til topplederne og fjerning av bonuser 
i tillegg til sikring av innsynsrett for fagforeningene over lønningene på ledelsesnivå. Sikre 
hovedkontorer, forskning og utvikling i Norge og gode arbeidslivsstandarder både i eget selskap og hos 
underleverandørene. I tillegg sikre faglige rettigheter og legge til rette for best mulig tariffdekning.
d.  Sikre større kunnskap og åpenhet om økonomisk ulikhet ved at formuesstatistikk baseres på reelle 
verdier, at tilbakeholdt utbytte inkluderes i inntektsstatistikken, og at nye politiske reformer må vurderes 
etter hvordan de påvirker ulikheten, med et mål om redusert ulikhet.
e.  Utrede og fremme forslag til videre utbygging av bedriftsdemokratiet i Norge. Det innebærer å styrke 
de ansattes representasjon i bedriftenes styrer, bedriftsforsamlingens ansvar og sammensetning, og 
fagforeningenes innsynsrett, forslagsrett og forhandlingsrett.
f.  Sikre at fagbevegelsen får makt til å legge premissene for arbeidslivspolitikken, gi reell makt til 
ansattvalgte styremedlemmer og sette en stopper for at store avgjørelser tas av eiere i lukkede fora. 
1.3 Legge grunnlaget for flere arbeiderstyrte og kooperative bedrifter 
Rødt vil arbeide for en demokratisering av arbeidslivet ved å utvikle og legge grunnlag for selskapsformer 
som er mer demokratiske enn de aksjeselskapene og stiftelsene vi har i dag. Hovedvekt skal legges på 
utvikling av arbeiderstyrte bedrifter.
RØDT VIL:
a. Etablere en helt ny selskapsform, som gjør det lett å etablere, starte og drive arbeiderstyrte virksomheter, 
og som legger grunnlag for flere medarbeidereide og kooperative virksomheter.
b.  Opprette en registreringsordning for medarbeiderstyrte, kooperative og ideelle virksomheter, som kan gi 
mulighet for å favorisere demokratiske virksomheter for eksempel ved offentlige anbud.
c.  Vurdere hvordan forholdene kan legges til rette for mer demokratiske virksomhetsformer, også vurdere å 
gi skattefordeler.
d.  Legge forholdene til rette for at det ved generasjonsskifter kan selges kollektivt til de ansatte.
e. Ssikre bedre adgang til kapital for demokratiske virksomheter gjennom å etablere investeringsfond, 
gjerne med både offentlig og privat kapital. Legge til rette for at dette kan støttes opp ved 
mikroøkonomiske virkemidler, som folkefinansiering (crowdfunding).
f.  Bruke selskapsformen aktivt for å gi de ansatte reell økonomisk mulighet til å overta virksomhet som 
trues med nedlegging og utflagging.
g.  At det ved salg av virksomheter skal være tilbudsplikt til de ansatte som vil overta og legge virksomhet 
inn under en demokratisk styringsmodell.
h.  Utvikle et eget lovverk som kan sikre og utvikle grunnlaget for en reell medarbeiderstyrt og kooperativ 
virksomhet.
i.  At forutsetningen for at en virksomhet skal omfattes av en slik selskapsform, er at de etablerer en 
reell demokratisk styring. Vilkåra som må oppfylles, skal utvikles nærmere ved utvikling av et eget 
lovverk. Dette betyr ikke at vi mener de kooperativene vi har i dag, som forbrukersamvirket Coop eller 
boligsamvirket OBOS, fungerer i tråd med den opprinnelige målsettingen. På viktige områder er de 
heller eksempler på at organisering etter kooperative prinsipper i seg selv ikke sikrer god praksis på alle 
områder.
j.  At de ansatte skal ha rett til å overta virksomheten ved konkurs og ha førsterett ved ny oppstart.
1.4 Skatter og avgifter
Rødt ønsker et større, sterkere og bedre fellesskap. Det innebærer at mer av det som er viktig i livene ØKONOMI7
våre, finansieres i fellesskap i stedet for direkte fra vår private konto. Det gjør ikke at ting blir gratis, men at 
vi betaler på en annen måte, via blant annet skatter og avgifter. Da kan regninga fordeles mer rettferdig, 
basert på personens eller selskapets inntekt, formue eller overskudd, og man kommer nærmere målet med 
et samfunn som sikrer goder til enhver etter behov og fra enhver etter evne. Skatter og avgifter kan også 
brukes til å hindre maktkonsentrasjonen som oppstår når formuer og kapital samles på få hender og går i 
arv og bremse unødvendig og miljøfiendtlig luksusforbruk. Men avgifter kan også ramme urettferdig, både 
økonomisk og geografisk. Derfor ønsker Rødt å kutte i flate avgifter og differensiere flere avgifter etter inntekt 
eller forbruk. 
RØDT VIL:
a. At inntektsskatten ikke økes for det store flertallet, som har årsinntekt under 6 ganger folketrygdens 
grunnbeløp (tilsvarer omtrent 600 000 kroner).
b.  Ha en mer progressiv inntektsskatt, med flere innslagspunkter for trinnskatten og økt skatt på høye 
inntekter.
c.  Øke skatten på aksjeutbytte og fjerne det såkalte skjermingsfradraget som i dag gjør deler av 
aksjeinntektene skattefrie.
d.  Øke skatten på store formuer i form av en formuesskatt med høyt bunnfradrag og flere innslagspunkter 
med økende skattesats samt fjerne verdsettingsrabatten på aksjer, driftsmidler og sekundærboliger. 
Sekundærboliger i landbruket (kårboliger) er unntatt disse bestemmelsene.
e.  Innføre dynastiskatt som hindrer økende konsentrasjon av makt og rikdom gjennom generasjoner med 
progressiv skattlegging av dem som arver svært store beløp.
f.  Kutte i flate avgifter som ikke skiller mellom fattig og rik eller hvor mye man forbruker, og samtidig 
differensiere flere avgifter mellom et moderat grunnivå og unødvendig luksusforbruk.
g.  Gjennomføre avgiftskutt på sunne og miljøvennlige valg, som reparasjoner, frukt og grønt eller bruk av 
leieordninger.
h.  Sikre at selskaper som går godt, bidrar til å finansiere den felles infrastrukturen og velferden de er 
avhengig av, ved å øke skatten på selskapsoverskudd og stå opp mot det internasjonale skattekappløpet 
mot bunnen.
i.  Innføre skatt på finanstransaksjoner som valuta-, aksje- og derivathandel, i form av en såkalt Tobin-skatt 
eller andre former for beskatning.
j.  Endre skatteloven slik at utbytte mellom aksjeselskaper også skattlegges. Innføre regler for interprising 
i konsern for å fjerne muligheten til å flytte overskudd fra Norge til skatteplikt steder der skattenivåer er 
lavere.
k.  Arbeide for en rettferdig grunnrentebeskatning som sørger for at verdier som skapes basert på 
fellesskapet ressurser på land og til havs, ikke hentes ut av private eiere, men tilfaller fellesskapet lokalt 
og nasjonalt. Dette gjelder blant annet havbruk, eksisterende vindkraftanlegg, petroleum og mineraler.
l.  Kreve økt kontroll av store selskaper samt sikre åpenhet om aggressiv skatteplanlegging som tilbys av 
skatterådgivere, uten unntak for skatteadvokater.
m.  Sikre en rettferdig skattlegging av de store internettgigantene, som for eksempel Google, Amazon og 
Facebook.
n.  Regulere digital koblingsøkonomi, også kalt delingsøkonomi, slik at krav om regnskapsplikt følges, at 
regulære arbeidsforhold tilfredsstiller krava i arbeidsmiljøloven, og at inntektsstrømmer registreres og 
skattlegges.
o.  Styrke innsatsen i internasjonalt samarbeid på skattefeltet, både gjennom OECD og FNs skattekomité. 
Dette er viktig for å oppnå rettferdig fordeling på verdensbasis. I påvente av internasjonale løsninger 
bør Norge skattlegge flernasjonale selskaper, bl.a. gjennom en midlertidig omsetningsavgift for globale 
tilbydere av digitale tjenester.
p.  Trappe opp kampen mot skatteparadiser og aggressiv skatteplanlegging, blant annet med et åpent 
register for alle egentlige eiere bak alle selskap og juridiske konstruksjoner som opererer i Norge, og 
utvidet og åpen land-for-land-rapportering for alle flernasjonale selskaper.
1.5 Finansnæring
RØDT VIL:
a.  At bankene skal være i felleseie fordi bankvesenet er viktig nasjonal infrastruktur. Dette innebærer at 
staten bør kjøpe opp store banker som DNB. For å sikre maktspredning skal ikke alle banker samles på 
statens hender. Også kommuner og fylkeskommuner bør få eierskap til banker. Rødt støtter etableringen 
av sparebanker og kooperative initiativer som alternativ til de offentlige bankene.
b.  Opprette en samfunnsbank som ikke driver spekulasjon i finansmarkedene, som tilbyr lån til personer på 
forsvarlige vilkår, og som sikrer god kapitaltilgang til samfunnsnyttige formål i Norge som statsbankene i 
dag ikke dekker, samt finansierer kommunenes lånebehov.8
ØKONOMIc.  Regulere finanssektoren strengere for å redusere faren for og omfanget av fremtidige finanskriser. 
Blant annet bør bankenes egenkapitalkrav økes og muligheten for finansaktører til å ta stor risiko må 
begrenses.
d.  Sikre at eventuelle økonomiske hjelpepakker til bankene må innebære statlig medeierskap og innflytelse.
e.  Ha strengere regulering av forbrukslån og usikret kreditt med maksgrense for effektiv rente samt fastsatt 
nedbetalingsplan med avtale om trekk fra konto før forbrukslån innvilges. Videre forbud mot reklame for 
forbrukslån og begrensninger på hvor høye forsinkelsesgebyrer som kan pålegges.
f.  Jobbe for å redusere bankenes rentemargin på utlån og å skattlegge finansnæringens overskudd 
høyere.
g.  Senke inkassosalærer og gebyrer, innføre en strengere inkassolovgivning og innføre en nedre 
beløpsgrense for rett til innkreving gjennom namsfogden.
h.  At det ved videresalg av gjeld sikres at den som har gjelda, tilbys nedbetaling til samme pris, ved påslag 
av et lite gebyr til dekning av reelle kostnader.
i.  Begrense muligheten for at kredittselskapene selger usikret gjeld videre.
j.  Forhindre at folk får uhåndterlig gjeld ved å pålegge bankene og andre långivere å sjekke gjeldsregisteret 
før de innvilger lån og usikret kreditt, samt utvide gjeldsregisteret med flere typer gjeld, som pantesikret 
gjeld og kausjon.
k.  Bedre gjeldsoffervernet og styrke offentlig innsats for å hjelpe personer med gjeldsproblemer. Videre 
følge dem gjennom hele løpet helt frem til namsfogden.
l.  At statens egne låneorganer, som Lånekassen og Husbanken, skal tilpasse betingelsene sine slik at de 
til enhver tid er bedre enn dem som tilbys i markedet.
m.  Opprette et vergemålsregister som banker, finansinstitusjoner og eiendomsmeklere skal ha tilgang til og 
plikt til å sjekke for å avverge at personer under vergemål, setter seg i gjeld.
 
1.6 Oljefondet 
Petroleumsressursene under havbunnen tilhører menneskeheten i all tid, selv om det er vi som lever i dag 
som henter ut disse ikke-fornybare verdiene. I løpet av noen få år er denne ressursen omdannet til risikofylt 
internasjonal finanskapital. Dette gjør den norske staten til en av verdens største kapitalister. Norske 
oljekroner investeres i utbytting av arbeidere i andre land. Blant selskapene fondet investerer i, finner vi 
våpenselskap og krigsprofitører, fagforeningsknusere og sterkt miljøskadelig virksomhet.
Oljeformuen må forvaltes i et generasjonsperspektiv, som tar vare på den historiske industrikapitalen for 
framtida. Oljefondet er ikke, og har aldri vært, et pensjonsfond som skal betale våre pensjoner i framtida. Det 
er en formue som forvaltes med mål om å hente ut avkastningen over tid uten å tømme fondet. Dette målet 
mener Rødt tilsier at investeringene bør gjøres på andre måter enn i dag.
RØDT VIL:
a. Omplassere deler av fondet til et investeringsfond for norsk industri for å sikre arbeidsplasser og 
verdiskaping for framtidige generasjoner.
b. Omplassere deler av fondet til investeringer i klimavennlig infrastruktur for å kutte utslipp, unngå global 
klimakatastrofe og sikre grunnlaget for verdiskaping for framtidige generasjoner.
c. Ha større demokratisk styring og kontroll over oljefondets investeringer og arbeidsmåter.
d. Ta oljefondet ut av selskaper som bidrar til miljø- og klimaødeleggelser, som bryter 
menneskerettighetene, skatteplanlegger, truer regnskogen, reklamerer for alkohol, er plassert i 
skatteparadiser, eller som er involvert i andre kritikkverdige forhold.
e. Sikre større åpenhet om oljefondets plasseringer, lønninger, bonusordninger og bruk av eksterne 
forvaltere og konsulenter. Lederlønningene skal ned, bonusordninger fjernes, og fondet skal forvaltes fra 
Norge. Avvikle ordningen med ekstern forvaltning av deler av oljefondet.
f. At ansvaret for Fondets etikkråd flyttes fra hovedstyret i Norges Bank til Stortinget.
g. Legge ned Argentum, statens selskap for investeringer i aktive eierfond.
h. At oljefondet skal være politisk styrt.
i. Ta oljefondet ut av selskaper som bidrar til folkerettsstridig virksomhet, som for eksempel investeringer 
som profitterer på okkupasjonen av Palestina.
j. Sikre at Stortinget som eier av oljefondet skal utnevne lederen for oljefondet etter anbefaling fra Norges 
Banks hovedstyre. Oljefondet legges slik under styring av Stortinget. Hovedkontoret for oljefondet skal 
ligge i Norge.
1.7 Kommuneøkonomi
Norge består av en rik stat og fattige fylkeskommuner, kommuner og bydeler som får stadig flere oppgaver 
uten at budsjettene økes tilstrekkelig. Når kommuneøkonomien er dårlig, er det fordi staten henter inn det ØKONOMI9
aller meste av skatteinntekter og overfører for lite tilbake til kommunene hvor verdiskapinga faktisk skjer. 
Rødt vil at kommunene skal fortsette å ha ansvar for store og viktige deler av velferdssamfunnet fordi 
lokaldemokrati og lokale løsninger er viktig. Da må en større del av skatteinntektene tilbake til kommunene, 
og de må samtidig ha mulighet til å hente inn egne inntekter og få større handlingsrom. Inntektssystemet til 
kommunene og fylkeskommunene må endres slik at de får tilstrekkelig med midler til å kunne gjennomføre 
oppgavene sine på en måte som sikrer desentrale tilbud med forsvarlig bemannede tjenester.
RØDT VIL:
a. At større deler av skatteinntektene skal tilbakeføres fra staten til kommunene og fylkeskommunene 
gjennom økning av den kommunale andelen av inntektsskatten eller økt tilbakeføring over 
statsbudsjettet.
b. Gjøre inntektssystemet for kommunene mer omfordelende, både mellom rike og fattige kommuner og 
mellom distrikt og storbyer.
c. Endre utredningsinstruksen og økonomiregelverka slik at kommunene ikke kan pålegges nye oppgaver 
uten at Stortinget samtidig vedtar tilstrekkelig og realistisk finansiering over statsbudsjettet.
d.  Ikke bruke øremerking av midler slik at det fratar kommunenes handlefrihet. Noe øremerking av midler 
kan likevel være nødvendig for å sikre et likt tilbud innenfor skole – og eldrepolitikk.
e.  Gi kommunene en utvidet mulighet til å øke sine direkte skatteinntekter gjennom innføringen av lokale 
avgifter som for eksempel cruiseavgift eller turistskatt.
f.  Ha en kommunal eiendomsskatt som gir kommunene større handlingsrom til å utforme en lokal skatt 
med sosial profil, bl.a. ved hjelp av store bunnfradrag, progressive skattetrinn og høyere makssats, og en 
mulighet til å skille mellom fritidseiendom, næringseiendom, sekundær- og primærboliger.
g.  At det skal være mulig å søke om overføring av overskytende midler i en budsjettpost til andre 
budsjettposter som trenger ekstra midler.
h.  Senke innslagspunktet for Statens refusjonsordning for særlig ressurskrevende brukere i forhold til 
dagens nivå.
i.  Sikre midler for kommunene og fylkeskommunene slik at de kan ta vare på vernede områder og 
naturreservater. Det må lønne seg mer å ta vare på vernet natur enn å bygge firefelts motorvei gjennom 
den samme naturen.
j.  For å begrense bruk av og høye utgifter til innleide, private konsulenter i kommunene, bør dette kunne 
dekkes av fast ansatte konsulenter i fylkeskommunen.
k.  Sørge for at kraftkommunene fortsatt sikres kraftinntekter etter hjemfallsloven fra 1909 og 
konsesjonslovene fra 1917 .
l.  At det må opprettes avbøtende ordninger for kommuner og fylkeskommuner med særlig høy lånegjeld 
sett opp mot de nye nedbetalingskrava i kommuneloven for å sikre velferden.
m.  Kommunesektorens frie inntekter må bestå av reelle overføringer uten innbakte krav til kutt.
 
 1.8 Norsk økonomi
RØDT VIL:
a. At det skal være større demokratisk kontroll over pengepolitikken, og vil sette full sysselsetting som det 
viktigste målet for pengepolitikken til Norges Bank som et første skritt på veien mot full demokratisering 
av Norges Bank.
b. Beholde en uavhengig nasjonal valuta utenfor euro-samarbeidet.
c. Arbeide for en aktiv motkonjunkturpolitikk som setter i gang statlige og kommunale investeringer i møte 
med økende arbeidsledighet i form av utbygging og vedlikehold av infrastruktur, offentlige bygg og 
anlegg, og som samtidig bidrar til å kutte klimagassutslippene.
d. Bruke offentlige innkjøp og anbud aktivt for å oppnå politiske mål.
e. Bekjempe utnyttingen av underbetalte arbeidstakere, som ofte er innleid – noe som undergraver 
produktivitetsutviklinga i norsk næringsliv. Rødts alternativ er å satse på høy kompetanse, effektiv 
organisering av arbeidsprosessene og gode lønns- og arbeidsvilkår for de ansatte.
f. Stoppe og reversere regjeringens høvelkutt i velferden (den såkalte ABE-reformen).
g. Sikre at eventuelle økonomiske krisepakker til selskaper må innebære statlig medeierskap og innflytelse.
 
 10
ARBEIDSLIVDel 2 ArbeidslivARBEIDSLIV11
Kap. 2: Et organisert arbeidsliv 
Det er i arbeidslivet de grunnleggende klassekonfliktene kommer til uttrykk. Det er nettopp i organiseringen 
av arbeidet, i fordelingen av verdiskapinga og i betingelsene arbeidet utføres under, at de sentrale 
interessekonfliktene utspiller seg. Lønns- og arbeidsforhold og regulering av arbeidstiden utgjør kjernen i 
denne kampen.
Under kapitalismen er arbeidskraft en vare på arbeidsmarkedet. Fagforeningene oppsto som et middel til å 
hindre konkurransen mellom arbeidsfolk og å stå samlet når krav skulle stilles, ikke bare for lønn ved arbeid, 
men også arbeidstid, arbeidsforhold og ved sykdom og alderdom. Slik ble tariffavtaler og velferdsstaten 
kjempet fram.
Siden kapitalismen igjen gikk inn i ei krise i 1970-åra og nyliberalismens offensiv ble lansert fra omkring 1980, 
har imidlertid fagbevegelsen kommet på defensiven. Det har skjedd gjennom mer aggressive arbeidsgivere, 
høyrepartier som i økende grad angriper fellesskapsløsninger, og et sosialdemokrati som har adoptert store 
deler av den nyliberale ideologien. Vi har opplevd at tariffavtaler har blitt undergravet, arbeidslovgivningen 
har blitt svekket, økt sosial dumping og arbeidslivskriminalitet.
EUs indre marked med uregulert flyt av varer, kapital, arbeidskraft og den frie etableringsretten undergraver 
kampkraften til arbeiderklassen i Europa. Streikeretten er innskrenka, antall fagorganiserte synker og det 
enorme gapet mellom inntekter innad i EØS samt EUs åpning av arbeidsmarkedet for tredjeland skaper 
et arbeidsmarked der borgerskapet tjener på at man i arbeiderklassen underbyr hverandre. Sammen med 
bygging av solidaritet og kampkraft i arbeiderklassen er kampen mot EUs fire friheter avgjørende for å stanse 
angrepet på opparbeida faglige rettigheter.
Gjennom mange år har «arbeidslinja» ligget til grunn for arbeids- og sosialpolitikken i Norge. Ut fra navnet 
høres det ut som ei linje for å skaffe folk arbeid, men innholdet i arbeidslinja er å redusere ytelsene til å 
alle som er for syke til å ha arbeid, og til dem som har blitt pressa ut av et arbeidsliv som bare har plass 
til de friskeste. Arbeidslinja sier at det skal lønne seg å jobbe. Stående alene virker dette logisk, men i et 
arbeidsliv hvor nyliberalismen stadig tar større plass, fører den til mistenkeliggjøring av gruppa som står 
svakest i arbeidslivet. Arbeidslinja straffer de syke i et forsøk på å ta «snylterne». Rødt tror på integriteten til 
mennesker og mener at arbeidslinja fører til mer sykdom og dermed virker mot sin hensikt. Veien tilbake til 
arbeidslivet går ikke gjennom trange kår og økonomisk usikkerhet. Dette vil bare føre til mer lidelse og dytte 
sårbare mennesker lenger ut i uføret.
Om noen få kan få mer i trygd enn i lønn for jobb i et lavtlønnsyrke, så er problemet for dårlig lønn, ikke for 
høye trygder.
2.1 Arbeid til alle – trygge, faste og hele stillinger
Retten til arbeid er en menneskerett, og kampen for arbeid til alle er avgjørende for fagbevegelsens styrke. 
Mens vernebestemmelsene i arbeidslivet er svekket, har krava til tempo økt. Dette har ført til en brutalisering 
av store deler av arbeidslivet og dermed en økt utstøting av dem som ikke klarer å henge med. Frislippet 
av bemanningsbransjen har ført til undergraving av arbeidsforholdene og økt sosial dumping. Grupper 
uten formell yrkeskompetanse møter ofte stengte dører. Det samme gjør innvandrere, som opplever at 
kompetanse fra hjemlandet ikke lar seg oversette til det norske systemet.
RØDT VIL:
a. At retten til arbeid må gjøres reell. Arbeidslivet må åpnes opp for flere uten formell yrkeskompetanse og 
med ulike grader av funksjonsevner. Det må gis tilbud og støtte til kurs og utdanning eller omskolering.
b. Støtte kamper mot nedbemanning og utflagging og vil kreve nye statlige grønne industriarbeidsplasser 
for å bekjempe arbeidsløshet.
c. At det ved omstillinger og nedleggelser må tilbys kollektive tiltak for arbeidsløse for eventuelt å flytte 
aktuell kompetanse over i tilsvarende eller andre relevante samfunnsoppgaver. Nødvendige omstillinger 
må skje uten tap av rettigheter for de ansatte.
d. At bemanningsselskaper og krav om opprettelse av enkeltmannsforetak må forbys, og at forbudene må 
håndheves. Arbeidsformidling må fullt ut være en offentlig oppgave. Inntil dette er gjennomført, må det 
sikres at de som er ansatt i et bemanningsselskap, har trygge, faste og hele stillinger.
e. Bygge opp offentlig arbeidsformidling der behovet for arbeidskraft og folk som går arbeidsløse, kobles 
sammen med programmer for kompetanse, omskolering og utdanning, og der partene i arbeidslivet 12
ARBEIDSLIVdeltar i samarbeid med offentlige etater.
f. At kreative selskapsstrukturer som har til formål å svekke det organiserte arbeidslivet, forbys. De 
ansatte skal til enhver tid vite hvor de er ansatt og hvem som er den reelle arbeidsgiveren. Det skal ikke 
være mulig for bedrifter å organisere seg bort fra arbeidsgiveransvaret, å skille ut reelt ansatte i egne 
selskaper eller å omdefinere ansatte til selvstendig næringsdrivende.
g. Ivareta spesialkompetansen til arbeidsinnvandrere, asylanter og øvrig minoritetsbefolkning ved å 
forenkle systemet for videreutdannelse.
h. At ansiennitetsprinsippet følges ved oppsigelser og innskrenkninger. Det må stilles krav til bedriftene om 
at de ansetter langtidsarbeidsløse på ordinære lønns- og arbeidsvilkår.
i. At retten til lærlingplasser og retten til å fullføre læretiden lovfestes. Inntaket av lærlinger må styrkes.
j. Forsvare sykelønnsordninga med full lønn under sykdom der bedriften plikter å forskuttere sykelønn.
k. Arbeide for en lovendring som innskrenker arbeidsgivers adgang til å benytte seg av midlertidige 
stillinger (aml. § 14-9 bokstav f).
l. At kvinner sikres egne garderober på arbeidsplassene der dette ikke er lagt til rette.
m. Øke strafferammene når arbeidsgiver bryter arbeidsmiljøloven eller begår lønnstyveri.
2.2 Ny teknologi – digitalisering og automatisering
Det foregår for tida en omfattende teknologisk utvikling i store deler av arbeidslivet – gjennom digitalisering, 
automatisering og såkalt kunstig intelligens. Teknologi er imidlertid ikke nøytral, men avspeiler 
maktforholdene i arbeidslivet – både når det gjelder hvilken teknologi som utvikles og hvordan den brukes.
Den kan brukes til å øke produktiviteten, bedre arbeidsmiljøet og fjerne tungt og helsefarlig arbeid, men også 
til å intensivere arbeidet, overvåke og kontrollere de ansatte og skape mindre varierte og mer stressende 
jobber. Maktforholdene avgjør.
RØDT VIL:
a. At ny teknologi brukes til å humanisere arbeidslivet, skape mer givende jobber og sikre de ansattes 
personlige og faglige utvikling.
b.  At de ansatte sikres full medbestemmelse når det gjelder utvikling og bruk av ny teknologi.
c. At den massive overvåkingen og detaljkontrollen av de ansatte, som mye av den nye teknologien 
muliggjør, avvises.
d. At den nye plattformøkonomien (f.eks. Uber og Airbnb) reguleres slik at de som arbeider i denne 
økonomien, sikres sosial trygghet, regulerte arbeidsforhold og faglige rettigheter på linje med andre 
arbeidere. Ansatte som blir overtallige på grunn av teknologisk utvikling, må sikres nye jobber – inkludert 
gjennom videreutdanning og kompetanseutvikling der det er nødvendig.
e. At den økende digitaliseringen og automatiseringen må koples til et perspektiv om kortere arbeidstid.
2.3 Nye organisasjons- og ledelsesformer
I løpet av de siste tiåras nyliberale offensiv har vi opplevd omfattende endringer av organisasjons- og
ledelsesformer i arbeidslivet. Dette har skjedd med metoder og modeller som er hentet fra New Public 
Management (NPM) og Human Resources Management (HRM). Offentlige etater og foretak drives i 
tiltakende grad som om de var kommersielle. Utallige forskningsrapporter har dokumentert at New
Public Management hverken fører til bedre eller billigere tjenester. Derimot fører det oftest til dårligere lønns- 
og arbeidsvilkår for de ansatte samt oppsplitting og svekking av fagorganisasjonene.
RØDT VIL:
a. At New Public Management avvises som organisasjonsmodell for offentlige tjenester.
b. At siden samlebåndsmodeller og tidsstudier resulterer i degradering av arbeidets innhold og svekket 
innflytelse over arbeidsprosessen, må denne avhumaniseringa av arbeidet stanses til fordel for de 
ansattes fulle deltakelse og medbestemmelse i arbeidsprosessen. 
c. At siden nye organisasjons- og ledelsesmodeller har ført til økt detaljstyring og kontroll av de ansatte – 
ofte til rene mistillitsregimer – vil Rødt støtte enhver kamp for å endre maktforholdene på arbeidsplasser 
slik at mistillitsregimer kan avvikles og erstattes med tillitsreformer
d. At varslere gis bedre vern, og at Arbeidstilsynet får et overordna ansvar for å sikre at det skjer også i 
praksis.
e. At lederlønningene i stat og kommune bringes under kontroll.
2.4 En slagkraftig fagbevegelse
Fagbevegelsen er den viktigste organisasjonsformen for arbeiderklassens kamp mot kapitalistisk
utbytting og undertrykking og for økt innflytelse i samfunns- og arbeidsliv. Rødt prioriterer derfor arbeidet i 
fagbevegelsen og vil delta i kampen for et organisert arbeidsliv der arbeiderne får mer makt. 
Norsk kapital investeres i dag over hele kloden, og norske kapitaleiere driver rå utbytting av arbeidsfolk i ARBEIDSLIV13
andre land. Rødt vil arbeide for at den norske fagbevegelsen styrker sitt internasjonale arbeid gjennom 
samarbeid med fagforeninger i andre land og gjennom støtte til kjempende arbeidere andre steder på 
kloden.
RØDT VIL:
a. Delta i arbeidet med å øke organisasjonsgraden gjennom å organisere sterke klubber og fagforeninger. 
Fagbevegelsen må bygges med utgangspunkt i grunnplanet. Vi avviser ideen om LO som 
serviceorganisasjon, der stadig mer makt overføres til forbundenes administrasjon.
b. Arbeide for å styrke LOs lokale avdelinger og for å utvikle kampfellesskapet blant folk som står tettest på 
problemene.
c. At den såkalte «solidariske lønnspolitikken» må avvises. Moderasjon i tariffoppgjørene fører bare til 
passivisering av medlemmene, og at kapitalistklassen får større makt. Rødt vil videre at frontfagmodellen 
ikke brukes til å hindre kampen for demokratisk vedtatte krav i forbundsvise oppgjør, noe som holder 
lavtlønte og kvinnedominerte yrker nede. Rødt vil videre for en bedre rekruttering til fagbevegelsen blant 
unge.
d. Avvise «arbeidslinje»-politikken, som er vedtatt med overveldende flertall på Stortinget. Den må derfor 
bekjempes både politisk og faglig.
e.  Støtte fagforeninger og forbund som utfordrer fredsplikten i Hovedavtalen der det er nødvendig for å 
forsvare grunnleggende rettigheter. Under den nyliberale offensiven har arbeidsgiversiden inntatt en mer 
aggressiv rolle i klassekampen. De undergraver fundamentet for fagbevegelsen, blant annet med EØS-
avtalen som verktøy .
f.  Styrke streikeretten og avvikle retten til å benytte tvungen lønnsnemnd ved streik.
g.  støtte aksjoner fra klubber og fagforeninger mot sosial dumping. Arbeidsgivere som bevisst undergraver 
norske lønns- og arbeidsvilkår må rammes av sanksjoner.
h.  At de tillitsvalgtes oppsigelsesvern og beskyttelse gjennom arbeidsmiljøloven styrkes. De siste års 
svekking av loven må reverseres. Faste ansettelser på heltid og med forutsigbar arbeidstid må gjøres til 
normen.
i. At det innføres fullt skattefradrag for betalt fagforeningskontingent.
j. Støtte arbeidet for en selvstendiggjøring av fagbevegelsen ved at den blir partipolitisk uavhengig, men 
ikke politisk nøytral.
k. At den kollektive søksmålsretten gjeninnføres og utvides. Det vil gjøre at fagforeninger kan gå til sak på 
vegne av enkeltpersoner mot bedriften i spørsmål om lønn, tjenestepensjon og andre godtgjøringer, 
ulovlig innleie, midlertidige ansettelser, oppsigelser eller brudd på tariffesta kriterier ved nedbemanning 
og permittering.
l. At de ansattes styrerepresentanter må få vetorett i spørsmål om utflagging av arbeidsplasser.
2.5 Bekjemp sosial dumping og arbeidslivskriminalitet
Arbeidsmarkedet har vært gjenstand for omfattende endringer og avreguleringer de siste tiåra.
Flyktninger og arbeidsinnvandrere utgjør en stadig større del av dagens arbeiderklasse. Dette har gitt 
arbeidskjøperne nye muligheter for sosial dumping og å sette grupper opp mot hverandre. Rødt ønsker 
flyktninger og arbeidsinnvandrere velkommen til Norge og krever at alle skal tilsettes på norske lønns- og 
arbeidsvilkår. Rødt vil kjempe mot alle former for rasisme og diskriminering i arbeidslivet. Etableringen av et 
åpent felles-europeisk arbeidsmarked gjennom EU og EØS – med enorme forskjeller i lønns og arbeidsvilkår 
– har skapt store utfordringer for fagbevegelsen. Arbeidsgiverne utnytter lavtlønnskonkurransen i hele EU og 
EØS. Etter at Arbeiderpartiet, Senterpartiet og høyrepartiene opphevet forbudet mot bemanningsselskaper, 
har omfanget av utleie av arbeidsfolk eksplodert. Gjennom bruken av midlertidige arbeidskontrakter presses 
arbeidsfolk til å godta kutt i lønns- og arbeidsvilkår for å beholde jobben. Dette er sosial dumping som må 
bekjempes med alle midler.
RØDT VIL:
a. At EØS-avtalen sies opp og erstattes med en handelsavtale. Før dette skjer, må reservasjonsretten i 
avtalen benyttes overfor EU-direktiver som svekker fagbevegelsen og faglige rettigheter. Det må settes 
makt bak kravet om at norske lover og avtaler skal ha forrang framfor EUs regler.
b. At arbeidsinnvandrere, også fra EØS-området, må ha en ansettelse og arbeidskontrakt med lønns- og 
arbeidsvilkår etter norske tariffavtaler for å få oppholdstillatelse for arbeid i Norge. Arbeidstakere på 
kortvarig arbeid, sesongarbeidere og tredjelandsborgere er mer utsatt for sosial dumping, grov utnytting, 
arbeidslivskriminalitet og tvangsarbeid enn arbeidstakere med langt perspektiv på arbeidsoppholdet 
i Norge. Arbeidsgiver skal holdes ansvarlig for brudd på denne bestemmelsen. En oppsigelse skal 
derfor ikke automatisk medføre at arbeidstakeren mister oppholdstillatelsen. Arbeidsgivere som har 
dokumenterte alvorlige brudd på lønns-, og arbeidsvilkåra eller brudd på arbeidsmiljøloven, skal kunne 
straffes. Rødt ønsker arbeidsinnvandrere velkommen til Norge på norske lønns-, og arbeidsvilkår i 14
ARBEIDSLIVhenhold til tariffavtale – det sistnevnte for å unngå sosial dumping.
c. Innføre meldeplikt og depositum for selskaper fra EU- og EØS-området som søker oppdrag i Norge (den 
sveitsiske modellen).
d. At tillitsvalgte sikres fullt innsyn i lønns- og arbeidsvilkår oppover og nedover i kontraktskjeden. 
Tillitsvalgte i fagforeningene skal ha rett til informasjon fra offentlige registre om brudd på lover og 
forskrifter som gjelder i arbeidslivet.
e. At tariffavtalene forsvares, også i uorganiserte bedrifter der tariffavtalen er allmenngjort. Ved offentlige 
oppdrag må virksomheter med tariffavtale få fortrinnsrett. Omfang og varighet av sympatiaksjon ved 
tariffstreik må avgjøres av berørt fagorganisasjon.
f. Utvide allmenngjøringsloven og fjerne dokumentasjonskravet. Allmenngjøringsnemnda må avvikles 
og erstattes av en lov som fastslår hvilke minstebestemmelser som skal allmenngjøres. Eventuell 
allmenngjøring utover minstebestemmelsene må avgjøres av tariffpartene, som også selv må bestemme 
omfang og varighet av et allmenngjøringsvedtak.
g. At transport mot betaling fortsatt skal kreve drosjeløyve. Uber opererer som pirattaxi og må derfor 
være forbudt. Dette forbudet må opprettholdes og håndheves. Liberaliseringa av drosjenæringa må 
reverseres.
h. At kabotasjekjøring forbys inntil bransjeavtale og andre virkemidler for å regulere godstransport på vei i 
Norge er på plass.
i. At alle bedrifter og foretak som opererer i Norge, må ha obligatorisk yrkesskadeforsikring for alle sine 
ansatte – uavhengig av varighet på oppholdet.
j. Sikre at norske lønns- og arbeidsforhold skal gjelde også for dem som jobber til sjøs, ved at NOR-
registrering må benyttes framfor NIS.
k. At Arbeidstilsynet styrkes for å kunne gjennomføre flere uanmeldte tilsyn og være en etat som er til 
stede for å beskytte arbeidstakerne på arbeidsplassen. Grove brudd på arbeidsmiljøloven skal enten 
føre til øyeblikkelig stans, bøter, gebyr eller fengselsstraff. Gjentatte grove brudd skal føre til karantene 
og næringsforbud mot ledelsen i virksomheten. Arbeidstilsynet må gi bøter som minst overstiger det 
arbeidsgiver har tjent på sitt lovbrudd.
l. At foretaksformen norsk avdeling av utenlandsk foretak (NUF) må forbys.
m. At det utarbeides et nasjonalt sett med minstekrav for alle offentlige innkjøp, bygget på lokale eksempler 
som Skiensmodellen, Oslomodellen og Rogalandsmodellen. En slik ny «Norgesmodell» må blant 
annet inneholde begrensninger på antall ledd av underleverandører og krav til faste ansettelser, andel 
fagarbeidere og andel lærlinger.
n. At kommunene sikres spillerom til å bruke alkoholloven for å sikre arbeidsvilkåra i serveringsbransjen, for 
eksempel gjennom å frata skjenkesteder som bryter lover og regler, skjenkebevillingen.
o. At solidaransvar skal omfatte allmenngjorte bestemmelser, overtidsbetaling, feriepenger og pensjon i 
hele kontraktkjeden. Fristen for solidaransvarskrav utvides til 12 måneder.
p. Avskaffe au pair-ordningen for å hindre at den utnyttes til sosial dumping.
q. At deltidsansattes skal ha rett til fast ansettelse i minimum en stillingsprosent som tilsvarer det man har 
jobbet siste tolv måneder. Ved flere arbeidsgivere må dette gjelde på det arbeidsstedet der den ansatte 
har hatt storparten av sitt virke. Små stillingsbrøker må begrunnes av arbeidsgiver.
2.6 Arbeidslivskriminalitet og vern av varslere
RØDT VIL:
a. At politi, påtalemakt og andre offentlige etater må prioritere og mer effektivt følge opp varsler om 
tvangsarbeid og grov utnytting i arbeidslivet.
b. At arbeidstakere i større grad må beskyttes når de varsler om tvangsarbeid. Refleksjonsperioden for ofre 
for tvangsarbeid skal ikke være avhengig av om politiet åpner sak om tvangsarbeid.
c. At etatene som skal kontrollere arbeidslivskriminalitet, må bli tilført større ressurser og ha en enhetlig 
varslingstjeneste.
d. Ha strengere reaksjoner mot bakmenn for arbeidslivskriminalitet som inndragning av ulovlig profitt, mulkt 
og næringsforbud.
e. At arbeidsinnvandrere ved ankomst skal få informasjon om regelverket for arbeidslivet og 
varslingskanaler på et språk de forstår.
f. At bransjeinitiativ som motarbeider arbeidslivskriminalitet, slik som Fair Play Bygg, må få offentlig støtte.
2.7 Bedre arbeidsmiljø – innfør 6-timersdagen
Kampen for kortere arbeidstid og høyere lønn har vært bærebjelken i fagbevegelsens arbeid. Nå har kampen 
for kortere arbeidstid stått stille i mange år. Kampen dreier seg om både arbeidet og livet, om prisen på 
arbeidskrafta og om hvor stor del av døgnet du selv kan rå over. Å snakke om «heltidskultur» uten å forkorte 
arbeidsdagen fører ikke fram. Altfor mange, særlig kvinner, kjenner på kroppen at 7 ,5-timersdagen er for lang ARBEIDSLIV15
og blir tvunget til ulike varianter av deltid. Sekstimersdag vil gjøre det mulig for mange å gå fra deltid til heltid, 
med økt mulighet for å bli økonomisk selvstendig.
Arbeidstidsreguleringer er imidlertid under stadige angrep, inkludert normalarbeidsdagen. Det går på helsa 
løs for mange. Svært mange kvinner ender opp med å jobbe deltid og mister derfor muligheten til økonomisk 
selvstendighet. Et arbeidsliv med 6 timers normalarbeidsdag vil gjøre det enklere for flere å stå i arbeid. 
Samtidig må det bli mulig for pendlere, folk som jobber hjemmefra og andre med spesielle arbeidsordninger 
å ta ut arbeidstidsforkortelsen med 30-timers uke. Å ta ut framtidig produktivitetsvekst i fritid heller enn i økt 
forbruk vil være et viktig tiltak for å motvirke klima- og miljøkrisa.
RØDT VIL:
a. Forsvare normalarbeidsdagen. Det må ryddes opp i bransjer der det begynner å bli vanlig 
med gjennomsnittsberegning og at normal arbeidstid er 12 og 14 timer uten overtidsbetaling. 
Endringene i arbeidstid fra 2015 må reverseres. Muligheten til å avtale unntak fra Arbeidsmiljølovens 
vernebestemmelser må innskrenkes.
b. Støtte fagbevegelsens krav om at kommende tariffoppgjør brukes til gradvis å innføre 6-timersdag / 
30-timers uke med full lønnskompensasjon.
c. At deltidsproblemet ved turnus ikke skal løses ved å ha mer fleksible arbeidstidsordninger eller ved å 
jobbe flere helger. Økt grunnbemanning og kortere arbeidstid er nødvendig.
d. Støtte kampen mot søndagsåpne butikker. Loven må endres slik at unntaket som gir hagesentre 
mulighet til å være åpne på søndager, fjernes.
e. At avvik fra arbeidstidsregler må godkjennes av en fagforening med innstillingsrett, som i praksis vil si et 
landsomfattende fagforbund.
f. At yrkesskadereglene endres slik at de omfatter langvarig belastning. Dette vil være et viktig insentiv for å 
redusere risikofaktorer i arbeidsmiljøet.
g. Bruke sekstimersdagen som et viktig tiltak for å dele på arbeid og hindre den tiltakende arbeidsløsheten 
som skyldes den økende robotiseringen og andre former for effektivisering
h. Støtte lokale pilotprosjekt med sekstimersdag på ulike arbeidsplasser, utviklet i nært samarbeid med 
ansatte og tillitsvalgte. Vellykka pilotprosjekt må bli varige ordninger.
i. Arbeide for at det blir bevilga statlige midler, et «sekstimersdagsfond», som kan gi støtte til kommuner 
som vil starte pilotprosjekt med sekstimersdag.
2.8 Et ikke-diskriminerende arbeidsliv
Diskriminering i arbeidslivet er forbudt etter arbeidsmiljøloven og Likestillings- og diskrimineringsloven. Rødt 
skal jobbe for at loven oppfylles og at alle også i praksis har lik rett til arbeid, uansett klasse, etnisitet, religion, 
funksjonsevne, alder, kjønn, kjønnsuttrykk eller -identitet, seksuell orientering, politisk syn eller medlemskap i 
fagforeninger. Alle skal føle seg inkludert på arbeidsplassen.
RØDT VIL:
a.  Jobbe for å fjerne § 13-3[1] i arbeidsmiljøloven, som blant annet gjør det mulig å diskriminere LHBTI+-
personer i ansettelsesprosesser16
VELFERD TIL ALLEDel 3 Velferd til alle VELFERD TIL ALLE17
Kap. 3: Profittfri velferd
Det offentlige må ha ansvaret for befolkningens velferdstjenester. Velferdsmodellen vår er et resultat 
av styrkeforholdene mellom arbeid og kapital som ble etablert gjennom klassekompromisset. Dette 
muliggjorde en omfattende oppbygging av velferdstjenester i fellesskapets regi, med offentlige og ideelle 
aktører. De siste 40 åra har dette systemet vært under kraftig press. På område etter område er ordninger 
som skulle sikre bedre levekår for folk med økonomiske, sosiale eller helsemessige problemer, blitt satt 
under press og svekket. Fra 1990-tallet har vi sett et nytt fenomen utvikle seg, ved at kommersielle selskaper 
har vokst sterkt innenfor mange av våre velferdstjenester. Dermed har alt fra eldreomsorg, barnevern og 
barnehager til renovasjon, renhold og vaktmestertjenester blitt til «big business». På enkelte områder har det 
skjedd en konsentrasjon av eierskap, der noen få internasjonale investeringsselskaper, ofte hjemmehørende 
i skatteparadiser, har fått en dominerende rolle.
De kommersielle eierne bruker mange ulike metoder for å hente ut profitt: utbytte, kompliserte selskaps-
strukturer, skyhøye lederlønninger og styrehonorarer, internfakturering og handel med tilknyttede selskaper. 
Slik har vi fått en liten gruppe velferdsprofitører som er ute etter å omgjøre en økende andel av våre 
skatte-penger til privat profitt. Vi har sett en rekke eksempler på at de kommersielles mål om høyest 
mulig avkastning bidrar til å svekke både tjenestenes kvalitet og de ansattes lønns- og arbeidsforhold. 
Det har også ført til en rekke skandaler så vel innen renovasjon som i eldreomsorgen, innen utdanning 
og i ambulansetjenesten. De kommersielle selskapene skyver ofte de ideelle aktørene foran seg når de 
argumenter for privatisering av våre velferdstjenester, men det er stor forskjell på private ideelle og private 
kommersielle virksomheter. Ideelle virksomheter som opererer som supplement til det offentlige og ikke 
har profittmotiv, har spilt en viktig rolle i utviklinga av den norske velferdsstaten. Slik bør det fortsatt være. 
Anbudssystemet gjør imidlertid at også ideelle aktører underkastes konkurransetvang, med svekking av 
tjenestenes kvalitet så vel som de ansattes lønns- og arbeidsforhold som resultat. Dette kan ikke aksepteres.
RØDT VIL:
a. At skattepengene våre skal gå til felles velferd, ikke til privat profitt. Kommersielle aktører skal ikke ha 
adgang til å drive velferdstjenester, og tjenester som allerede er overtatt av kommersielle interesser må 
tas tilbake under offentlig eierskap og drift.
b. At alle offentlige tilskudd til velferdstjenester skal komme brukerne til gode og tilbakeføres til sektoren 
ved eventuell nedleggelse. Ved eventuelle salg av velferdsinstitusjoner må eierne ha meldeplikt til 
kommunen, og kommunen må ha forkjøpsrett. Offentlige tilskudd skal ikke følge institusjonen ved 
eierskifte.
c. At foretaksmodell, konkurranseutsetting og bestiller-/utførermodellen innen offentlig virksomhet må 
avvikles.
d. At der konkurranseutsetting er brukt som privatiseringsmetode, f.eks. sykehjem, renhold, kollektivtrafikk 
og renovasjonstjenester, skal kommuner og fylker ta virksomhetene tilbake i offentlig eie og drift når 
kontrakten går ut, eller ved mislighold.
e. At offentlighetsloven og forvaltningsloven skal bli gjort gjeldende for alle som driver med offentlige 
tilskudd, samt at fagforeninger og tillitsvalgte får innsyn.18
VELFERD TIL ALLEKap. 4: Sykehus og helsetjeneste – 
et helhetlig og likeverdig offentlig 
helsetilbud
Rødt vil ha et offentlig fullfinansiert og folkestyrt helsevesen for å sikre likeverdige tjenester til alle. Økende 
forskjeller i samfunnet kommer også til uttrykk i folkehelsa. Helse og levealder henger tett sammen med 
sosial og økonomisk ulikhet. De som har minst, lever i gjennomsnitt kortere og har dårligere fysisk og psykisk 
helse enn de rikeste blant oss. Disse forskjellene har økt de siste åra, og Rødt arbeider for en helsepolitikk 
som reduserer slike forskjeller.
Det har vært en økonomisk motivert nedbygging av beredskapen i antall døgnplasser ved somatiske 
sykehus og i psykisk helsevern, i smittevernsutstyr og medisinaldepot. Den reduserte beredskapen gjør 
befolkningen og helsearbeiderne sårbar. Mye av årsaken til mangelen på sykepleiere og helsefagarbeidere 
er enten for stor arbeidsbelastning eller manglende mulighet for full stilling, bemanning og lønn til å leve av. 
Gode lønns- og arbeidsvilkår gir bedre helsetilbud.
Rødts mål er at folkehelsearbeidets samfunnsoppgave ligger overordnet i all velferd. Folkehelse tar 
utgangspunkt i et folkehelseperspektiv, og målet er å arbeide for å forebygge at sykdommer utvikler 
seg, og å fremme helse. Sosiale ulikheter kan reduseres hvis man jobber for bedre helse i befolkningen. 
Gjennom godt folkehelsearbeid kan man styrke slike helseressurser som levekår, miljø, sosiale nettverk og 
tilrettelegging for gode levevaner og ikke minst svekke faktorer som påvirket folkehelsa negativt. Rødt bygger 
folkehelsearbeidet gjennom kunnskapsbaserte fakta – dette krever en helhetlig tilnærming i politikken.
4.1 Folkestyrt spesialisthelsetjeneste
Spesialisthelsetjenesten i Norge har de siste 20 åra vært drevet av nyliberalistiske markeds-prinsipper i 
helseforetak. I tillegg gir helseforetaksloven de regionale helseforetakene fullmakt til å sette ut behandlinger 
til private.
RØDT VIL:
a. Forkaste helseforetaksloven og erstatte den med en ny forvaltningslov for spesialisthelsetjenesten.
b. Organisere sykehusene som offentlige forvaltningsorganer, ikke som bedriftsøkonomiske foretak.
c. Erstatte innsatsstyrt finansiering (ISF) av 100 prosent rammefinansiering. Budsjett- og regnskapsføring 
skal gjøres etter reglene for regnskapsførsel i offentlig forvaltning.
d. At sykehusene skal eies av staten og styres av Helse- og Omsorgsdepartementet og Stortinget med 
øremerkede bevilgninger til regionale helsestyrer i tråd med sentralt vedtatt sykehusplan.
e. Opprette regionale helsestyrer med politisk representasjon fra regionenes fylkesting og et mindretall av 
sykehusoppnevnte helsefaglige ansatte, valgte fagforeningsrepresentanter og valgte representanter fra 
pasientorganisasjonene. De regionale helsestyrene skal ha som oppgave å sette Stortingets vedtatte 
helseplan ut i livet, men skal også melde inn behov og forbedringsforslag til helsedepartementet og gis 
en tydelig rolle i utviklinga av spesialisthelsetjenesten.
f. Fjerne byråkratiserende anbuds- og rapporteringsregimer. Det kan gjøres gjennom pristak på 
utstyrsinnkjøp i sykehusene i stedet for å utlyse anbudskonkurranser. Kontroll- og ledernivåene må 
reduseres og helseprofesjonene styrkes.
g. Slå fast at viktige funksjoner som renhold, IKT og ernæring må være en del av sykehusets 
kjernevirksomhet og ikke svekkes ved at det settes ut på anbud.
h. At pasienter skal kunne velge planlagt behandling på andre offentlige eller ideelle sykehus enn eget 
lokalsykehus.
4.2. Reversere markedsretting og privatisering av helse- og velferdstjenester
Den bevisste privatiseringspolitikken truer et helsevesen som er basert på folks behov. Rødt vil kjempe 
mot en utvikling der folk blir avhengige av private forsikringsordninger eller egen lommebok for å få den 
hjelpen de trenger. Private sykehus belaster de offentlige helsebevilgningene, men behandler de minst 
syke pasientene, de utdanner ikke nye spesialister, de tar ikke ansvar for sine komplikasjoner og de har ikke 
akuttberedskap.
RØDT VIL:VELFERD TIL ALLE19
a. At det offentlige helsevesenet skal sikres god kvalitet og kapasitet slik at det ikke er grunnlag for private, 
kommersielle alternativ.
b. Innrette avtaleverket slik at det ikke gir mulighet for privat profitt fra helse- og velferdstjenester. 
Helseinstitusjoner som er drevet av ideelle organisasjoner, skal få avtaler.
c. At egenandeler skal reduseres og fjernes så raskt som mulig.
d. Sørge for at primærhelsetjenesten betjenes av offentlig ansatte i tverrfaglige team som i samarbeid med 
spesialisthelsetjenesten skal gi pasienter og brukere helhetlig behandling og omsorg.
e. Avvikle kompensasjonen for merverdiavgift, som gjør det mer lønnsomt for sykehusene å kjøpe eksterne 
tjenester.
4.3. Desentralisert og bærekraftig struktur
Vi må opprettholde den desentraliserte sykehusstrukturen. Nedleggingen av sykehus skal stanses.
Primærhelsetjenesten og spesialisthelsetjenesten må samarbeide om diagnostisering og behandling
av pasienter ved sykdom, skade eller andre hjelpebehov. Samarbeidet må skje på helsefaglig
grunnlag, ikke på bedriftsøkonomiske premisser som i dagens helseforetaks- og samhandlingsmodell.
Finansieringssystemene må hindre at folk blir kasteballer i systemet.
RØDT VIL:
a. At Stortinget skal vedta nasjonale planer for spesialisthelsetjenesten, deriblant strukturelle vedtak om 
lokalsykehus, fødetilbud, sengetall, akuttberedskap og pleiefaktor med basis i de ulike landsdelenes 
behov.
b. Ha utdannings- og hospiteringsordninger som oppmuntrer til generalistkompetanse og jobb i distriktene 
for alle grupper helsepersonell.
c. At det skal utarbeides en plan for reelt faglig samarbeid mellom spesialist- og primærhelsetjenesten 
med sikre økonomiske rammer for begge tjenester.
d. Sikre beredskap og forsvarlig drift ved at sykehus dimensjoneres i tråd med anbefalinger fra OECD (og 
WHO), som er rundt 85 prosent belegg i en normalsituasjon.
e. At det lages en nasjonal opptrappingsplan for utdanning av helsefagarbeidere, sykepleiere, vernepleiere, 
spesialsykepleiere og spesialvernepleiere. Spesialutdanningen må innpasses i gradsstrukturen.
f. Si nei til det gigantiske IT-prosjektet Akson. Målsetningen om én innbygger – én journal må sikres 
gjennom desentraliserte løsninger og systemer som snakker sammen. Kommune-Norge må ikke ta den 
økonomiske byrden for dette arbeidet.
g. Sikre pasienter mulighet til kvalifisert pasienttransport, særlig i distrikt med lang vei til sykehus.
h. Styrke lokalsykehusene med akuttberedskap, flere oppgaver og ansatte.
4.4. Primærhelsetjenesten
Den kommunale helse- og omsorgstjenesten har over mange år fått overført stadig større oppgaver
for pasientene, men de økonomiske midlene har ikke fulgt med. Dette går utover nødvendig og forsvarlig 
kvalitet på kompetanse og kapasitet. Det må sikres nødvendige statlige midler. Sentralt i kommunenes 
helsefremmende og forebyggende arbeid er helsestasjons- og skolehelsetjenesten. Dette er tjenester 
som må styrkes. Kommuneøkonomien og primærhelsetjenesten må styrkes for å forebygge og fange opp 
helseproblemer tidlig.
RØDT VIL:
a. Tilby alle leger og sykepleiere og annet personell ved helsesentrene fastlønnsavtaler og offentlig 
overtakelse av alle investeringer. Antallet primærleger og fastleger må økes betydelig slik at hver lege får 
gjennomsnittlig 1000 pasienter i stedet for 1500 som nå for å styrke den personlige oppfølgingen.
b. Sikre ressurser og personell for fysisk og psykisk hverdagsrehabilitering i kommunehelsetjenesten.
c. Sikre kapasitet for legevakttjenestene både i byene og distriktene.
d. Styrke ambulansetjenesten, inkludert helikopter og fly , og sikre stabil drift med fast offentlig tilknyttet 
operatør.
e. Organisere fødselsomsorgen og jordmortjenesten slik at familier tilbys sammenhengende omsorg fra 
jordmor før, under og etter fødselen i et tverrfaglig samarbeid som er innlemmet i primær- og spesialist-
helsetjenesten. Gravide med mer enn en times vei til fødeavdeling skal sikres følgetjeneste av jordmor..
f. Sikre helsesykepleiere tilstrekkelig kapasitet og kompetanse til forebyggende tiltak for barn, unge og 
deres familier i samarbeid med et tverrfaglig team.
g. Styrke psykologisk lavterskeltilbud til barn, ungdom og studenter gjennom skole- og 
studenthelsetjenester.
h. Innføre offentlig finansiering og drift av tannhelsetjenester.
i. Gjeninnføre retten til fysioterapi uten egenandel for mennesker med kroniske sykdommer. Nyetableringer 
av fysioterapi- og ergoterapitjenester skal være kommunale og fastlønnsbaserte.20
VELFERD TIL ALLEj. Sikre at alle mennesker i Norge har et lett tilgjengelig offentlig helsetilbud, også papirløse migranter.
k. Gi fastleger en forsvarlig arbeidstidsavtale i tråd med arbeidsmiljøloven.
l. Sørge for at utgifter til briller både til barn og til voksne dekkes på samme måte som andre 
helsehjelpemidler.
m. Bygge ut og styrke habilitering- og rehabiliteringsinstitusjoner, slik at kronisk syke, personer utsatt for 
ulykker og personer med sammensatte diagnoser ikke blir kasteballer mellom sykehus og kommunale 
helse og omsorgstjenester.
n. Skape et bedre samarbeid mellom sykehusene og kommunens helsetjenester. Dette må skapes på 
faglig grunnlag. I dag betaler kommunene dyre bøter til helseforetak for utskrivningsklare pasienter som 
kommunene ikke har kapasitet eller ressurser til å ta imot. De økonomiske straffetiltakene som ble innført 
gjennom Samhandlingsreformen, må avvikles.
4.5 Helsepolitikk for eldre
Andelen av befolkningen som har behov for et godt helse- og omsorgstilbud, vil av naturlige grunner
øke med alderen. Helseteknologi må være et supplement til og ikke en erstatning for menneskelig omsorg. 
Ambisjonen om at eldre skal kunne bo hjemme så lenge som mulig, må ikke brukes som sparetiltak og 
unnskyldning for ikke å opprette nok plasser på sykehjem eller andre institusjoner, inkludert omsorgsboliger 
med heldøgnsbemanning. Rødt vil arbeide for at alle skal få et fullverdig helsetilbud og mulighet for omsorg 
både hjemme og på sykehjem når det er behov for det.
RØDT VIL:
a. Øke dekningsgraden av sykehjemsplasser og omsorgsboliger med heldøgnsbemanning slik at dette blir 
et tilgjengelig og reelt godt faglig tilbud når det er behov for det.
b. Øke grunnbemanningen på dagens sykehjem og i hjemmebaserte tjenester, slik at det blir attraktive 
arbeidsplasser for sykepleiere, leger og helsefagarbeidere og et godt tilbud for pasientene.
c. Sikre de ansatte i hjemmebaserte tjenester tid og tillit til å gjøre jobben sin skikkelig og samtidig sørge 
for at de som får hjelp, må forholde seg til færrest mulig personer.
d. Utvikle en tillitsreform som gir ansatte bedre mulighetsrom for bruk og utvikling av egen kompetanse.
e. Utvide tilbudet av seniorsentre. Tilbudet bør foreligge alle kommuner og utvikles slik at det blir et 
attraktivt møtested også for «de yngre» eldre, ikke bare de aller eldste.
f. At eldre som ønsker det, må få mulighet til å bo hjemme så lenge de kan og vil. De som ønsker det, må få 
tilbud om omsorgsbolig med heldøgnsbemanning, men de må få sykehjemsplass når det er nødvendig.
g. Styrke det geriatriske spesialisthelsetilbudet og sikre eldre og personer med demenssykdom og deres 
pårørende verdige liv. Dette krever økt tverrfaglig fagkompetanse.
h. Understreke at de eldres frivillige innsats er svært viktig, men samtidig slå fast at det ikke må komme 
som erstatning for ansattes arbeid. Det må det legges til rette for frivillig arbeid for eldre, som annen 
frivillighet, ved at kommunene har ansatte som sikrer god organisering og slik legger til rette for at det 
skal bli lett å delta.
i. Vri støtteordninger for frivillighet fra aktivitetsbasert støtte til tilrettelegging for frivillig innsats.
j. Sikre alle eldre tilgang til et offentlig seniorsenter eller offentlige møteplasser. Dette kan bidra til helse og 
trivsel og forebygge ensomhet og sosial isolasjon for yngre og eldre pensjonister.
k. Legge til rette for at eldre som ønsker å bo i eget hjem, får et offentlig gratistilbud og den praktiske 
hjelpen som trengs til å klare det.
l. Utvikle boformer tilpasset eldre menneskers behov. Omsorg+ skal ikke erstatte sykehjem, men utvikles 
som tilpasset boform for eldre som ønsker et enklere liv med mulighet for mer sosial kontakt.
m. Satse på en storstilt bygging av omsorgsboliger og seniorboliger med livsløpsstandard. Eldre 
i fleretasjes bygg uten heis skal ha en ubetinget rett til å få tilbud om en tilrettelagt bolig så fort 
helsesituasjonen tilsier det.
4.6 Medisiner og helseutstyr
Norge er helt avhengig av import av legemidler. Importavhengighet må erstattes av mer kortreiste løsninger, 
med offentlig produksjon og lagring. Tiden er overmoden for å starte arbeidet med å bli mindre avhengige 
av usikre internasjonale forsyningslinjer og kommersielle produsenter. Norge må også bidra internasjonalt i 
dette arbeidet.
RØDT VIL:
a. Opprette Statsmed for å bygge ut offentlig eierskap i medisinproduksjonen.
b. Gjenopprette et nasjonalt medisindepot, statlig selskap for import, lagring og distribusjon av medisiner.
c. At apotekene skal drives i offentlig regi.
d. Inngå samarbeid med industrien for å sikre produksjon av samfunnskritiske legemidler i Norge.
e. Sikre forkjøpsrett til å kjøpe opp legemiddelbedrifter som legges ned eller flytter ut av landet. Dette for å VELFERD TIL ALLE21
opprettholde samfunnssikkerheten og forhindre at kompetanse går tapt.
f. At Norge jobber for å styrke utviklinga av vaksiner og diagnostiske verktøy som kan forebygge 
antibiotikaresistens.
g. At Norge skal arbeide for at viktige medisiner og vaksiner blir tilgjengelige for alle og for en rettferdig 
internasjonal fordeling av medisin.
h. Gi kronisk syke skal rett til nødvendige medisiner på blå resept.
i. Tillate medisinsk kannabis til bruk for pasienter med behov for det.
4.7 Psykisk helse
Psykisk uhelse og lidelse er et komplekst felt med mange og svært ulike diagnoser og sykdomsbilder som 
kan være arvelige, og som kan utløses av andre årsaker. Psykisk lidelse kan oppstå i relasjonsvansker og 
under samfunnsmessige forhold der mennesker av ulike grunner diskvalifiseres og stenges ute. Økonomiske 
problemer, et vanskelig boligmarked, konkurransepress, arbeidsløshet og andre sosiale problemer har 
betydning for den enkeltes psykiske helse. Psykisk og fysisk smerte som følge av vold, omsorgssvikt og 
seksuelle overgrep i barndommen og vold i nære relasjoner er ofte skjulte problemer. Rødt arbeider for 
en psykisk helsetjeneste der den enkelte blir sett i sin sosiale kontekst, og der det arbeides for kollektive 
løsninger som gir rom for ivaretakelse av individuelle behov.
RØDT VIL:
a. Sikre at pasienter i psykisk helsevern får informasjon om alle behandlingstilbud som er relevante for 
deres tilstand, og vil få mulighet til å velge mellom disse. Psykisk helsevern skal ikke operere med 
egenandeler.
b. Sørge for at alle helsetjenester for psykisk syke må bli tilført de personalressursene som er nødvendige 
for å kunne tilby alle som trenger det raskt faglig hjelp, med fullverdig behandlingstilbud over så lang tid 
som trengs. Personell som selv har erfaringer som pasient eller pårørende, må inkluderes.
c. Ikke ha pakkeforløp i psykisk helsetjeneste som medfører kategorisering og målstyring, fordi det ikke 
egner seg for helsetjenester og må skrotes.
d. Øke kapasitet til og antall av offentlige tilbud som gir medisinfrie behandlinger av psykisk uhelse.
e. Etablere flere langtidsplasser og en utvidet ordning med brukerstyrte senger.
f. Avskaffe bruken av tvang i psykisk helsevern, med unntak av sikkerhetspsykiatrien. Dette krever bedre 
rammebetingelser, økt kompetanse og mer brukermedvirkning. Vi må styrke kompetansen i bruken av 
tvang blant helse- og omsorgspersonell, særlig for personell som jobber på sykehjem.
g. Etablere flere statlige fullfinansierte lavterskel brukerstyrte møteplasser.
h. Styrke psykologisk kompetanse i ambulansetjenesten.
i. Bygge ut og stabilisere kommunale tilbud innen psykisk helse og psykiatri slik at det er forutsigbarhet for 
brukere, pårørende og de ansatte.
j. Sikre flyktninger, også papirløse, gode psykisk helsetilbud.
k. Styrke det psykiske helsevernet blant de unge.
l. Styrke selvmordsforebyggende tiltak.
m. Sikre at mindreårige med behov for psykiatrisk hjelp eller behandling får en sømløs overgang fra BUP 
osv. til det offentlige helsevesen, slik at de får en kontinuerlig og forutsigbar behandling og ikke faller 
utenfor i samfunnet.
n. At alle kommuner skal ha lett tilgjengelig tilbud ved psykiske kriser, som f.eks. «Rask psykisk helsehjelp».
o. Sikre at mennesker med en psykisk utviklingshemming får ta del i et inkluderende fellesskap på lik 
linje med alle andre: i barnehage, skole, arbeidsliv, fritid og i nærmiljøet. Deltakelse er viktig for alle 
mennesker og kan knyttes til vår livskvalitet. Det må være et mål for helse- og omsorgspolitikken å 
organisere tiltak, virkemiddel og tjenester for å forhindre segregering og stigmatisering.
4.8 En solidarisk og human ruspolitikk
Mennesker med rusproblemer skal møtes med respekt. Vår ruspolitikk setter solidaritet med rusmisbrukere 
og sårbare mennesker først. Vi ønsker en kunnskapsbasert og human ruspolitikk der man ser på 
rusavhengighet som et sosial- og helseproblem, ikke et kriminalitetsproblem.
RØDT VIL:
a. Avkriminalisere bruk og besittelse av illegale rusmidler til eget bruk. Dette er ikke ensbetydende med 
legalisering. Salg vil fremdeles være ulovlig.
b. At brukere av narkotiske stoffer ikke kriminaliseres, men tilbys gode hjelpetiltak. Videre bygge opp 
tilstrekkelig kapasitet på behandlingsplasser og flere medisinfrie behandlingstilbud til rusavhengige og 
sikre finansiering slik at spesialhelsetjenesten og kommunene ivaretar sitt sørge-for-ansvar.
c. Styrke forebyggende arbeid, rusfrie møteplasser, involvering av pårørende og tidlig hjelp til barn og unge 
i risikosonen.22
VELFERD TIL ALLEd. At personer som tas for bruk og besittelse av narkotika, skal møtes med oppfølging for å forebygge mer 
alvorlig rusproblematikk, og at det skal arbeides for å ta tak i underliggende årsaker.
e. Anerkjenne arbeidslivet som en sentral arena for tidlig innsats og forebygging av rus- og 
avhengighetsproblematikk.
f. Styrke ettervernet og sørge for at det blir en integrert del av behandlingstilbudet. Videre lage 
tilbakeføringsprogrammer med individuell oppfølging slik at den enkelte kan komme tilbake til arbeid, 
utdanning eller annen aktivitet og ha et verdig botilbud. Opprette et samarbeid mellom Tverrfaglig 
spesialisert behandling av ruslidelser (TSB) og kommunene.
g. Utarbeide nasjonale rammer for ettervern som kommunene har plikt til å kunne tilby .
h. Sørge for at alle store kommuner har sprøyterom eller brukerrom, og at sprøyterom eller brukerrom 
tillates i alle kommuner.
i. At heroinassistert behandling (HAR) bør være et alternativ for tunge heroinbrukere, i tillegg til 
legemiddelassistert behandling (LAR). Medikamentutvalget i LAR må utvides. R-en – for rehabilitering – i 
HAR og LAR må styrkes.
j. Tilrettelegge for at behandling av rusavhengige kan skje i ulike avdelinger mellom menn og kvinner, i 
tilfeller der konsekvenser av vold eller overgrep gjør dette vanskelig å kombinere.
k. Forebygge rusbefatning i skolemiljøet ved å ta i bruk mer pedagogiske metoder. Rusrelaterte razziaer på 
skolen opphører.
l. Opprettholde salgsmonopol for brennevin, vin og sterkøl.
m. At Vinmonopolet skal overta de avgiftsfrie alkoholsalget på flyplassene for å begrense profitten til private 
aktører til fordel for økt hensyn til folkehelse.
n. At alle rusavhengige må få tilbud om kontakt med en erfaringskonsulent.
o. At det ikke skal forekomme alkoholsalg på bensinstasjonene.
p. Avvikle pakkeløp i tverrfaglig spesialisert rusbehandling, som medfører kategorisering og målstyring.
4.9 Pårørende til syke og pleietrengende
Tungt pleiearbeid har blitt forskjøvet fra det offentlige til det individuelle, og konsekvensen er en større
belastning på de pårørende. Omsorgstjenesten må samarbeide med pårørende som har tungt 
omsorgsarbeid for finne gode hjelpetiltak som bidrar til å redusere deres påkjenning og slitasje.
RØDT VIL:
a. At det skal tas hensyn til helhetlige behov når familier hvor flere er kronisk syke, søker om helse- og 
omsorgstjenester.
b. Gi studenter som har kronisk syke barn med kontinuerlig behov for pleie og tilsyn, rett til omsorgsstønad 
dersom de ikke har krav på pleiepenger.
c. At mottakere av uføretrygd som også mottar omsorgsstønad for særlig tyngende omsorgsarbeid, ikke 
skal få uføregraden nedvurdert.
d. At helse- og omsorgstjenesten skal ha klare og gode retningslinjer som klassifiserer særlig tyngende 
omsorgsarbeid.
e. Sikre pårørende nødvendig faglig støtte, veiledning og avlastning dersom pleietrengende personer 
ønsker å bo hjemme så lenge som mulig og de har pårørende som ønsker at de skal være 
hjemmeboende.
f. Sørge for at det finnes barnepalliative team i hver region, og at pårørende får den støtten de har behov 
for i den palliative fasen.
4.10 Organdonasjon
Rødt ønsker at behovet for organdonasjoner i Norge skal dekkes med frivillig organdonasjon i Norge.
RØDT VIL:
a. Støtte tiltak som skaper mer bevissthet, motivasjon og mobilisering hos folk til å dele sine organer etter 
livets slutt.
b. Støtte opp under nye metoder som øker antallet mulige donorer.
c. Sørge for tilstrekkelig bemanning med donorleger og donorsykepleiere slik at behovet dekkes.
 VELFERD TIL ALLE23
Kap. 5: Styrking av barnevernet og barn 
og unges rettigheter
Alle barn og unge har rett til å vokse opp i trygge omgivelser med tilbud i tråd med deres behov. Økonomiske 
forskjeller skaper sosiale problemer som må løses i felleskap.
Gjennom fellesskapet har barnevernet ansvar for å beskytte og ivareta de mest sårbare barna i samfunnet 
vårt og må derfor styrkes. Tilliten til barnevernet er en viktig faktor for å sikre at tjenesten skal fungere godt. 
Utviklinga av barnevernet må være basert på barnets beste og legges av barna og fagprofesjonene, ikke av 
konsulenter uten barnevernsfaglig kompetanse. Det er for mange barn og familier som ikke får hjelpen de 
har behov for. Barn og unge må sikres kunnskap om hvilke rettigheter de har. Familier med utfordringer må få 
mer hjelp, og de mest utsatte barna og ungdommene må få det tilbudet de trenger.
Sosiale forskjeller må vektlegges sterkere i utdanningene for å gi en bedre forståelse av hvordan sosial 
bakgrunn og levekårsproblemer i familier med dårlig råd og språkbarriere påvirker samhandlingen 
mellom barnevernet og familier. Barnets språklige og kulturelle bakgrunn skal vektlegges slik at eventuelle 
fosterhjem får nødvendig informasjon og opplæring.
Minste inngreps prinsipp krever godt barnevernsarbeid og derfor at saksbehandler har tid til å følge opp og 
har tid til å finne ut hva som passer den aktuelle familien spesifikt. Det er vanskelig å gjennomføre når saks-
behandlerne har så mange saker som i dag. Anstendige arbeidsvilkår og lønnsvilkår er avgjørende for å sikre 
gode tjenester og sikre at kompetansen forblir i barnevernet. Bemanningen i barnevernet må derfor styrkes 
ved at det lovfestes en bemanningsnorm i barnevernet.
Vi kan ikke overlate omsorgen for de mest sårbare barna og ungdommene til kommersielle, profittmotiverte 
aktører. Dette er våre barn, og fellesskapets penger som er innvilget til barnevern, skal gå til å hjelpe disse, 
ikke til noen få som beriker seg. Mer om velferd uten profitt i kap. 3.
     
RØDT VIL:
a. Styrke det desentraliserte barnevernet der barn og familier bor.
b. At alle kommunens enheter som arbeider med barns oppvekst, skal samarbeide om felles, forebyggende 
arbeid.
c. At barn som plasseres utenfor hjemmet, i institusjon eller fosterhjem, skal sikres særlig god oppfølging.
d. At alle barn og unge som har tilbud fra barneverntjenesten, skal sikres god individuell oppfølging etter 
behov fra spesialisthelsetjenesten, helsesykepleier eller andre aktuelle tiltak.
e. At kommunen i samarbeid med statlig barnevern skal ha ansvaret for rekruttering og opplæring av 
fosterhjem. Veiledningsarbeidet og oppfølgingen av fosterhjemsfamilier må bedres. Dette er et offentlig 
myndighetsansvar og kan ikke overføres til private aktører. Kommunen må sikre pensjonspoeng på lønn 
til fosterforeldre.
f. At det offentlige skal ha ansvar for å drive institusjoner for barn og ungdom, og det åpnes kun for ideelle 
aktører i sektoren. Dagens anbudssystem avvikles.
g. Øke forståelse av klassebakgrunn og en flerkulturell forståelse og kompetanse i barnevernet for bedre 
dialog, tilpassede hjelpetiltak og bygging av tillit.
h. Jobbe for at samiske barn så langt det er mulig får vokse opp med samisk kultur og levemåte.
i. At barnevernet skal være et kommunalt ansvar, men med mulighet for å etablere regionale 
kompetanseteam eller kompetansesentra med tilbud om saksbehandlere utenfor bostedskommunen.
j. Sikre tilpassede tiltak, også i ettervernsfasen fram til 25 år.
k. Lovfeste bemanningsnormen slik at det er en øvre grense på 15 barn per ansatt i barnevernet, og på sikt 
styrke bemanningen ytterligere slik at barnevernet sikres en tverrfaglig og god bemanning.
l. Sikre i tilfeller det er behov for tolk, at det er en kvalifisert tolk uten tilknytning til barnet eller saken.
m. Støtte en autorisasjonsordning for sosialpersonell, som for eksempel sosionomer og 
barnevernspedagoger, på linje med dagens autorisasjon av vernepleier.
n. At alle barn skal sikres god oppfølging, og barnets stemme skal bli hørt og vektlagt.
o. Opprettholde statens refusjonsordninger med særskilte refusjoner til kommunene for bruk av fosterhjem 
eller institusjonsopphold for barn, og at de ikke skal innarbeides i rammetilskuddet til kommunene.
p. Øke ressursene til kommunene til veiledning av foreldre for å gjøre dem i stand til å få tilbake omsorgen. 
Dette trengs grunnet endret rettspraksis rundt omsorgsovertakelser..
q. At Barnehusa må styrkes.24
VELFERD TIL ALLEr. Øke ressursene og kompetansen til det kommunale barnevernet. Det er særlig viktig å øke kvaliteten på 
det barnevernfaglige arbeidet så det sammenfaller med Den europeiske menneskerettskonvensjonen 
og FNs barnekonvensjon.VELFERD TIL ALLE25
Kap. 6: Barnehage
Barnehagen skal være et sted for omsorg, lek og læring. Utvikling av en god selvfølelse, sosial kompetanse, 
kreativitet, motorisk utvikling og tilegnelse av språk er det viktigste i barnehagen. Barna skal oppleve 
tilhørighet og trygge rammer som fremmer lek, bevegelse, matglede, fysisk og psykisk god helse. 
Barnehagen skal fremme likeverd og likestilling.
Obligatorisk kartlegging snevrer læringsmål og unødvendig rapportering går på bekostning av de ansattes 
tid med barna og barnas mulighet til å utvikle seg i sitt eget tempo. God bemanning gjennom hele 
barnehagedagen og ansatte med faglig kompetanse gir gode barnehager.
Rødt vil ha en barnehagesektor der offentlige tilskudd og foreldrebetaling i sin helhet kommer barna og de 
ansatte til gode, uten mulighet for profitt for kommersielle aktører. Rammene for barnas frie lek og utvikling 
må sikres. De ansattes arbeidsforhold, faglige utvikling og medvirkning må styrkes.
Rødt vil ha en barnehage som gir alle barn mulighet til å gå i barnehage og som tar utgangspunkt i barnas 
behov.
6.1 Gratis barnehage for alle
RØDT VIL:
a. At barnehage skal være gratis. Dette kan innføres ved gradvis å gjøre det gratis aldersgruppe for 
aldersgruppe.
b. At alle barn skal ha rett til barnehageplass i nærmiljøet regnet fra når foreldrepermisjonen utløper. 
Opptaksordningen skal sikre en allsidig og inkluderende sammensetning av barnegruppene i nærmiljøet 
og motvirke strukturelle forskjeller mellom private og offentlige barnehager.
c. At kommersielle aktører ikke skal få drive barnehager. Kommunene gis forkjøpsrett og sikres midler 
til å kjøpe barnehager av kommersielle aktører som nekter å omstille til profittfri drift. Det skal fortsatt 
sikres mangfold i barnehagesektoren, både gjennom et mangfoldig kommunalt tilbud og ved ikke-
kommersielle private aktører.
d. Si nei til kommersielle digitale aktører i barnehagen.
e. At det ved eierskifte skal søkes om ny godkjenning, og godkjenningen for private barnehager skal trekkes 
tilbake ved overdekning av barnehageplasser.
f. At barnehagen skal ha en religionsfri formålsparagraf.
6.2 Barnehager med nok ansatte i gode lokaler
RØDT VIL:
a. Styrke bemanningsnormen, med mål om en norm på minst én ansatt per to barn under tre år og minst én 
ansatt per fem barn over tre år.
b. At bemanningsnormen skal gjelde på gruppenivå og knyttes opp til barnehagens åpningstid på 9 timer. 
Ved lengre åpningstider skal bemanningen styrkes tilsvarende.
c. At barnehagelærernormen skal styrkes slik at en barnehagelærer ikke skal ha ansvaret for mer enn seks 
barn under tre år og tolv barn over tre år.
d. At den veiledende statlige arealnormen for barnas inne- og uteområder må gjøres bindende for alle 
barnehager.
e. Sikre stedlige styrere med barnehagelærerutdanning eller annen pedagogisk utdanning i alle 
barnehager.
f. Styrke barnehagelærernormen slik at minst halvparten av grunnbemanningen er barnehagelærere
g. Sikre at barnehagebygningene oppfyller lovfesta krav til fysisk arbeidsmiljø og universell utforming. 
Kommunene sikres midler til dette.
6.3 Barnehager som sikrer trygghet og god utvikling for alle barn
RØDT VIL
a. At barn skal få oppfylt og sikra sin lovfestede rett til spesialpedagogisk tilrettelegging, og at oppfølgingen 
skal utføres av ansatte med spesialpedagogisk kompetanse. Spesialpedagogisk bemanning i 
barnehagen skal alltid komme i tillegg til ordinær bemanning.
b. At barn med særskilte behov må sikres hjelp og støtte. Det må defineres en minimumsnorm for antall 
stillinger i PPT (pedagogisk-psykologisk tjeneste) sett opp mot antall barn og elever i den enkelte 26
VELFERD TIL ALLEkommune.
c. At barnehagene sikres helsemessig trygge og godt vedlikeholdte bygninger.
d. At det skal tilbys et næringsrikt og sunt måltid per dag i alle barnehager. Måltidet skal tilberedes av 
ansatte som kommer i tillegg til dem som omfattes av bemanningsnormen, fortrinnsvis med matfaglig 
kompetanse.
e. Motarbeide obligatorisk testing og kartlegging av barn i barnehagen.
f. At barnehagens ansatte gjennom alderstilpasset formidling skal bidra til at barna utvikler trygghet til 
egen kropp, kjønnsidentitet og seksualitet slik at de blir i stand til å sette grenser for egen kropp og 
respektere andres grenser.
6.4 Trygge og forutsigbare arbeidsforhold for barnehageansatte
RØDT VIL:
a. At barnehagelærere må ha avsatt tid til å planlegge og forberede det pedagogiske tilbudet og aktiviteten 
i barnehagen.
b. At barnehageansatte sikres mulighet til etter- og videreutdanning og tilbud om å ta fagbrev og 
barnehagelærerutdanning.
c. At private barnehager som ikke tilbyr tariffavtaler med minimum samme lønns-, arbeids- og 
pensjonsvilkår som de offentlige barnehagene, ikke skal få offentlig støtte.
 VELFERD TIL ALLE27
Kap. 7: Skole
Det er kampen mot Forskjells-Norge som er Rødts aller viktigste sak – også i skolepolitikken. Barn og unge 
tilbringer 13 år av sitt liv i skolen. Rødt vil arbeide for å gjøre skolen mest mulig meningsfylt for dem, slik at de 
kan gå med oppreist hode videre i livet.
I dag er skolen best tilpasset elever med akademisk bakgrunn, samtidig som kunnskapssynet de siste
tiåra har blitt mer og mer teoretisk orientert. Resultatet av dette er blant annet dårligere læring, mistrivsel for 
mange elever og en skole som reproduserer klasseforskjeller.
Det har vært en økt bruk av kartlegging og testing som ensidig måling av «kvalitet» i skolen. I flere områder 
av landet har testene blitt gjenstand for prestisjejag og konkurranse blant skoledirektører og politikere, som 
vi ser i bruken av nasjonale prøver. Dette har ført til enda mer teoretisering og undervisning retta inn mot 
bedre prøveresultater og voksnes prestisje på kort sikt, heller enn det beste for barnas læring på lang sikt.
Økt bruk av testing og kartlegging har hatt konsekvenser for elevene i form av mindre frihet til selv å velge 
hva en vil lære og økende psykiske og stressrelaterte vansker.
Skolen skal være en arena for mange ulike læringsformer, og elevene skal lære å bruke ulike verktøy 
og arbeidsmåter. Digitale hjelpemidler vil passe i noen situasjoner og ikke i andre. Det er viktig at alle 
arbeidsformer får god plass, og at lærernes metodefrihet sikres. Det er viktig med en kritisk tilnærming og 
en pedagogisk bevisst bruk av digitale hjelpemidler. Barna skal sikres skjermfri tid i løpet av skoledagen. 
Muligheten til å bruke praktiske og estetiske arbeidsformer må styrkes. Fysisk aktivitet må være en naturlig 
del av skoledagen og skjermbruk må ikke fortrenge praktisk og fysisk læringsarbeid.
Rødt mener at skolen skal legge like stor vekt på teoretisk og praktisk læring, og at skolen skal være et sted 
hvor alle kan kjenne seg igjen, delta og utvikle seg.
7 .1 En mangfoldig skole for alle
RØDT VIL:
a. At alle skal få et gratis, godt og likeverdig utdanningstilbud uavhengig av kjønn, kjønnsidentitet, 
kjønnsuttrykk, seksualitet, nasjonalitet, funksjonsevne, foresattes inntekt og hvor i landet de bor.
b. At skolen skal ha en religionsfri formålsparagraf, som må avspeiles i undervisningen.
c. At alle skoler må settes i stand til å jobbe aktivt for et skolemiljø fritt fra rasisme, diskriminering, 
forskjellsbehandling, mobbing, seksuell trakassering og overgrep. Barn skal føle seg inkludert, uavhengig 
av utseende, funksjonsnivå, opphav, livssituasjon, familiesammensetning, seksualitet eller normbrytende 
uttrykk.
d. Ha et næringsrikt måltid per dag i alle skoler, og at frukt og grønt skal gjeninnføres.
e. At skolevesenet skal drives av det offentlige, med rom for et mangfold av pedagogiske retninger, 
reell metodefrihet hvor elevens rettighet til å bli hørt er ivaretatt og inngår i lærerens metodevalg i 
undervisningen.
f. At alle elever skal ha rett til integrering i skolen med utgangspunkt i sitt eget funksjonsnivå og sine 
utviklingsbehov. Elever med vedtak om eller behov for tilrettelegging skal få det. Arbeide for at 
spesialundervisning tilbys umiddelbart ved behov.
g. At kommersielle, digitale aktører skal begrenses i skolen der det er mulig.
h. At alle skoler skal få mulighet til å bli dysleksivennlige gjennom skolering og oppfølging.
7 .2 En skole som tar vare på alles språk
RØDT VIL:
a. At nynorskundervisningen må styrkes gjennom positiv forsøksvirksomhet, og at det opprettes 
nynorskklasser der det er grunnlag for det. Lærerutdanningen må sikre gode nynorsklærere. Retten til 
nynorskklasse skal utvides til å gjelde ut grunnskolen.
b. At hørselshemmede skal få mulighet til å lære og utvikle eget tegnspråk og å følge undervisning på 
tegnspråk. Synshemmede elever skal ha rett til pensumbøker i punktskrift og få mulighet til å lære å lese 
punktskrift.
c. At det skal tilrettelegges for at samisk (nord-samisk, lulesamisk, sørsamisk) og kvensk kan være reelt 
førstespråk gjennom hele grunnopplæringen.
d. At flerspråklige skal få mulighet til å utvikle eget morsmål og flerspråklighet gjennom skolegangen. De 
lovfestede rettighetene til morsmålsopplæring og tospråklig fagstøtte må bli reelle rettigheter i alle 28
VELFERD TIL ALLEkommuner hvor det er praktisk mulig.
e. At digitale læremidler må gjøres tilgjengelig på begge målformer. Læringsplattformer og programvare 
skal alltid ha norsk språk som en mulig innstilling.
7 .3 En skole for levende læring, ikke for mekanisk pugging og rangering
RØDT VIL:
a. At skolen skal være leksefri, og at skolearbeidet skal foregå på skolen der elevene kan få hjelp etter 
behov.
b. At kroppsøving og fysiske aktiviteter må ha en viktig plass på skolen hver dag
c. Styrke de praktiske og estetiske fagene i hele grunnskolen. Praktiske valgfag på ungdomstrinnet, 
praktiske og estetiske fag generelt og programfag på yrkesfaglige utdanningsprogrammer må styrkes.
d. Reversere seksårsreformen. Videre arbeide for at førsteklasse skal være en førskoleklasse hvor læringen 
primært skal foregå gjennom lek, fysisk utfoldelse og utforsking, eventuelt at første trinn flyttes tilbake til 
barnehagen.
e. At de første trinnene på skolen må være bedre tilpasset barnas behov for aktivitet og bevegelse. Det må 
utvikles en lekbasert pedagogikk for de yngste barna. Aktivitet og lek er ikke en motsetning til læring – 
det er en forutsetning for læring.
f. Stanse rangering av elever og skoler. Elevers læring kan ikke vurderes gjennom måling og rangering.
g. Avvikle obligatoriske, standardiserte tester. Kunnskap om skolen som system må innhentes gjennom 
utvalgsprøver og klasseromsforskning.
h. Erstatte dagens karaktersystem. Vi trenger vurderingssystemer som bidrar til faglig utvikling hos eleven, 
og dokumentasjonssystemer som tydelig viser hvilke faglige kunnskaper elever har.
i. Ha mindre klasser og reduksjon i undervisningstid for kontaktlærere. Videre fjerne unødvendig 
dokumentasjon og rapportering, slik at lærerne har mer tid til elevene og til å forberede og gjennomføre 
undervisningen.
j. At skolene tar i bruk flere yrkesgrupper for å gi elevene et godt tilbud, for eksempel spesialpedagoger, 
miljøterapeuter, barne- og ungdomsarbeidere og helsepersonell.
k. At læremidler og undervisningsmateriale gjøres tilgjengelig digitalt, også på nynorsk og nasjonale 
minoritetsspråk så langt det lar seg gjøre. Dette skal ikke fortrenge bøker og andre ikke-digitale 
læremidler.
l. Styrke skolebibliotekene. Et skolebibliotek er en viktig arena å ha for å gi leseglede.
m. At fagorganisering og arbeidslivets rettigheter og plikter må inngå i læreplanen i samfunnsfag allerede i 
ungdomsskolen.
n. Gjennomføre prøveordninger med å redusere antall undervisningstimer i grunnskolen for å undersøke 
hvordan det påvirker læring og trivsel. Disse prøveordningene må kombineres med gratis SFO.
7 .4 Skolefritidsordning (SFO) som et fritidstilbud, ikke ekstra skole
RØDT VIL:
a. At SFO skal være et gratis og frivillig tilbud til elever i første til fjerde trinn og skal gi barna mulighet for lek, 
utfoldelse og ro.
b. Si nei til heldagsskole.
c. At daglig leder ved SFO skal ha relevant pedagogisk utdanning, og SFO skal ha flere fagutdanna barne- 
og ungdomsarbeidere.
7 .5 En skole som åpner muligheter, ikke lukker dører
RØDT VIL:
a. At fraværsreglene i videregående skole ikke skal utformes sånn at utsatte elevgrupper rammes gjennom 
rigide fraværsgrenser. Nei til fraværsgrense i ungdomsskolen.
b. At karakterbasert opptak ikke skal være regelen for opptak til videregående skole. Vi trenger 
opptakssystemer som bidrar til en mangfoldig elevsammensetning på skolene. Nærskoleprinsippet er 
utgangspunktet i videregående skole, men kan modifiseres ved behov. Elever skrives inn i grunnskolen 
etter nærskoleprinsippet.
c. At retten til videregående opplæring må kunne tas ut hele voksenlivet. Det må utvikles flere veier mellom 
studiespesialiserende og yrkesfaglige utdanningsprogrammer samt videregående og høyere utdanning.
d. Styrke rådgivningstjenesten. På ungdomsskolen må tjenesten jobbe for å redusere kjønnsforskjellene i 
utdanningsvalg på videregående skole.
e. At det settes i gang forsøk med alternative sluttvurderingsformer, f.eks. mappevurdering. Målet er å 
avvikle eksamen på ungdomsskolen og videregående.VELFERD TIL ALLE29
f. At gratisprinsippet skal gjelde for hele skolesystemet. Offentlige videregående skoler må tilby 
undervisning og sluttvurderinger som kan fase ut dagens privatistordning.
7 .6 En yrkesfaglig utdanning som gir gode fagarbeidere, ikke økt frafall
RØDT VIL:
a. Lovfeste retten til lærlingplass, fagopplæring i bedrift og retten til å fullføre læretiden. 
Lærekandidatordningen skal gjøres til en formell utdanning, og det bør opprettes programmer for 
alternativ kvalifisering.
b. Øke utstyrsstipendet slik at det faktisk dekker utgiftene elevene har. Utstyrsparken ved skolene må være 
moderne og oppdatert.
c. At bedrifter som leverer til det offentlige, skal ha lærlinger, både i bedriften og på kontrakter som inngås.
d. Gjennomgå reglene for merkeordningen «godkjent lærebedrift» og øke seriøsitetskrava til ordningen.
e. Opprette en ordning for «omvendt påbygg», slik at elever som har studiekompetanse, kan få yrkesfaglig 
kompetanse. Lærlingtilskudd må være like høyt for lærlinger som ikke lenger har ungdomsrett.
f. Lovfeste lærlingråd.
g. At lærlingbevis skal gi rabatter på lik linje som studentbevis.
7 .7 En skole der trivsel, helse og elevdemokrati blir ivaretatt
RØDT VIL:
a. At siden det er helt grunnleggende med et skolemiljø som er fritt for mobbing, må det innføres en 
uavhengig, nasjonal klageinstans i saker som omhandler mobbing, trakassering, rasisme og andre brudd 
på opplæringslovens §9a.
b. At opplæringslovens §9a skal inkludere saker som omhandler rasisme.
c. At opplæring i grensesetting og respekt for andres grenser, herunder seksuell trakassering, skal ha en 
naturlig plass i skolen.
d. Styrke skolehelsetjenesten slik at nasjonale normer oppfylles og helsesykepleier må være tilgjengelig 
hver dag og kunne henvise til Barne- og ungdomspsykiatrien (BUP). Det skal være lav terskel for at 
helsesykepleier kan henvise til BUP , slik at BUP kan virke forebyggende.
e. At skolen skal gi opplæring i reelt demokrati, blant annet gjennom elevrådet, og elever i videregående 
skole må få streikerett.
f. Opprettholde plikten til elevråd slik den står i opplæringsloven i dag.
7 .8 Trygghet og forutsigbarhet for ansatte og skoleøkonomi
RØDT VIL:
a. At arbeidstidsordningene i skolen må ta hensyn til arbeidets egenart, de ansattes arbeidsmiljø og 
elevenes behov.
b. At ansatte skal ha rett til etter- og videreutdanning i alle fag, men endringer av lover og forskrifter når det 
gjelder lærernes kompetanse, skal ikke ha tilbakevirkende kraft.
c. Fjerne absolutte karakterkrav i lærerutdanningene for å sikre mer variert kompetanse.
d. Avslutte all stykkprisfinansiering av typen «pengene følger eleven».
e. Sikre at skolebyggene oppfyller lovfesta krav til fysisk arbeidsmiljø og universell utforming. Kommunene 
og fylkeskommunene skal sikres midler til dette.
f. Jobbe for et eget distriktsskoletilskudd for å sikre et desentralisert skoletilbud slik at fraflytting i 
distriktene i hele landet motvirkes. 30
VELFERD TIL ALLEKap. 8: Fagskoler, høyskoler, universitet 
og forskning
Lik rett til utdanning, fri forskning og autonome utdannings- og forskningsinstitusjoner bidrar til mer 
demokratiske samfunn og utjevner forskjeller mellom folk. Alle skal ha retten og muligheten til dette gjennom 
gratis utdanningstilbud, og det skal finnes tiltak for å sikre mangfold i rekrutteringen. En viktig del av dette 
arbeidet er å sikre at høyere yrkesfaglig utdanning, fagskolene, blir sikra både tilstrekkelige midler, flere 
studieplasser og at de blir regnet som en naturlig del av høyere utdanning i Norge.
Kompetanse og grad av tilknytning til arbeidslivet er blant de største kildene til økende forskjeller i Norge. En 
stor andel av voksenbefolkningen har ikke fullført grunnskole eller videregående opplæring eller har ukjent 
utdanning. Innvandrere er overrepresentert i denne gruppa. Dette kan medføre ingen eller svak tilknytning 
til arbeids- og samfunnsliv. Arbeidslivet er en sentral arena for læring, og alle må sikres muligheten til 
læring også om man står utenfor eller har svak tilknytning til arbeidslivet. Voksne som har behov for å styrke 
sine grunnleggende ferdigheter og sitt faglige grunnlag, må få et tilbud slik at de kan delta i arbeids- og 
samfunnslivet.
For Rødt er det viktig med et allsidig utdanningstilbud. De siste åra har vi sett en inflasjon i akademisk 
utdanning, drevet fram gjennom stykkprisfinansiering av universitet og høyskoler. Antallet studenter er blitt 
mangedoblet, og denne utdanningsinflasjonen ledsages av unødvendige og urimelige utdanningskrav i 
mange jobber. Rødt ønsker å snu denne markedsdrevne utviklinga.
Forskning og høyere utdanning skal ikke være butikk. Markedsliberalisme er uforenlig med universitetenes 
og høgskolenes samfunnsoppdrag. Dagens finansieringssystem fører til hard konkurranse om ressurser til 
undervisning og forskning og konkurranse om de antatt beste studentene og forskerne. Kvalitet i forskning 
og utdanning må sikres gjennom samarbeid, åpenhet og tillit, ikke konkurranse.
En godt utbygd studentvelferd er en forutsetning for at alle, uansett bakgrunn og funksjonsnivå, kan 
ta høyere utdanning. Dette innebærer at studentene selv skal styre sitt lokale velferdstilbud gjennom 
studentsamskipnadene, men at det offentlige må ta langt større ansvar for studentvelferden enn det som 
gjøres i dag.
Høyere utdanning skal være en mulighet for alle, og vi har behov for institusjoner og forskere som sprer og 
søker kunnskap uten hensyn til stat eller marked.
8.1 Høyere utdanning tilgjengelig for alle
RØDT VIL:
a. Ha fullstipendiering til alle studenter. På veien dit støtter vi kravet om at studiestøtten økes til 2,5 G, og at 
låneandelen reduseres til 40 % av stipendandelen.
b. Opprettholde og videreutvikle et desentralisert undervisnings- og utdanningstilbud.
c. At staten skal redusere muligheten til å drive rovdrift av profitt på studenter, dette ved å kjøpe opp 
aksjeporteføljer i selskaper som tilbyr studentrettet tjenesteformidlere som Akademika og SiO for å 
kunne minske kapitaliseringen av utdanning.
8.2 Økt offentlig støtte til utdanning og forskning
RØDT VIL:
a. Gi økte grunnbevilgninger til høgskoler, universiteter og offentlige forskningsinstitusjoner. 
Grunnbevilgningene skal være på et nivå som lar institusjonene drive egne forskningsprosjekter i tillegg 
til daglig drift.
b. Endre finansieringssystemet slik at universiteter og høyskoler ikke konkurrerer økonomisk.
c. At offentlig finansiert forskning er tilgjengelig for alle og ikke avhengig av abonnementer på tidsskrifter 
eller kjøp av artikler. Rødt støtter intensjonene i Plan S, et europeisk initiativ for å sikre åpen tilgang til 
all offentlig finansiert forskning, men mener det er viktig å sikre den akademiske friheten og ansattes 
rettigheter i overgang til åpen publisering.
d. Revurdere Forskningsrådets byråkratiske system for tildeling av forskningsmidler som legger beslag på 
ressurser som burde brukes på forskning og ikke søknadsprosedyrer.VELFERD TIL ALLE31
e. At prosjektstørrelsen for doktorgradsstudenter og postdoktorer må være av et omfang som lar seg 
gjennomføre innenfor normal arbeidstid i prosjektperioden.
f. At forskningsinstituttene som er stiftelser og aksjeselskap, bør omgjøres til forvaltningsorgan.
g. At stillinger innen både undervisning, forskning og administrative områder i universitet og høyskolene 
skal være faste, hele stillinger. Andelen midlertidige ansettelser i sektoren må reduseres.
8.3 Styrking av fagskolene: sats på høyere yrkesfaglig utdanning
RØDT VIL:
a. Ha 100 000 fagskoleplasser i Norge som langsiktig mål, med forpliktende, forutsigbare opptrappings-
planer for flere fagskoleplasser og jevnere fordeling av studieplasser mellom fagskoler og høyskoler/
universitet.
b. At rådgivere i grunnskole, videregående og karrieresentre får mer kunnskap om fagskolen og 
mulighetene i fagskolen.
c. At studiepoengene i fagskolen blir kobla til det europeiske konverteringssystemet for studiepoeng, ECTS.
d. Ha reell kostnadsdekning av fagskoleplasser og differensierte tilskudd etter utgiftsnivå på linjene.
8.4 En høyere utdanning som er demokratisk styrt og til det beste for samfunnet
RØDT VIL:
a. At høyskolenes samfunnsoppdrag som regionale og praksisrettede utdanningsinstitusjoner skal 
verdsettes og prioriteres høyere.
b.  At antall universiteter og høgskoler skal være en faglig og politisk avgjørelse. Universitetsstyrer skal 
ikke ha fullmakter til å legge ned hele utdanninger eller studiesteder som er opprettet av Storting eller 
regjering.
c. At breddeuniversitetene må få ansvar for å opprettholde små fag.
d. At den individuelle forskningsretten avtalefestes.
e. At forskningsbasert undervisning skal garanteres gjennom styrking av de ansattes rett og mulighet til 
forskning.
f. At motivasjonen som skaper kvalitet og samarbeid, sikres gjennom trygge og forutsigbare lønns- og 
arbeidsvilkår og ikke gjennom byråkratiske belønningssystemer hvor de ansatte konkurrerer om midler 
på bakgrunn av dokumentert forsknings- og utdanningsaktivitet.
g. At offentlig finansiert forskning i størst mulig grad skal publiseres med åpen tilgang (Open Access).
h. At forskere skal motiveres til å publisere arbeidene og resultatene sine i publiseringskanaler med åpen 
tilgang.
i. At det må legges økonomisk til rette for åpent tilgjengelig publisering av offentlig finansiert forskning.
j. At alle kliniske studier som er utført i Norge, skal registreres, og at metoder og resultater skal rapporteres 
uavhengig av utfall.
k. Demokratisere universiteter og høyskoler. Institusjoner for høyere utdanning skal ha en ledelse som er 
valgt av ansatte og studenter, der rektor også skal være styreleder.
l. Underlegge studentsamskipnadene offentlighetsloven.
m. Fjerne absolutte karakterkrav i lærerutdanningene og styrke UH-sektorens 
skikkethetsvurderingsnemnder for å sikre mer variert kompetanse i lærerutdanningene og 
lærerprofesjonen.
8.5 Gode studentvelferdsordninger
RØDT VIL:
a. Bedre bolig- og barnehagetilbudet og styrke studentenes sosiale rettigheter.
b. Gi studentene bedre vilkår etter fødsel og gi minimum 12 mnd. studiefinansiering for studenter med barn.
c. At fylkeskommunene tilbyr studentrabatt uavhengig av alder, studiested og bosted.
d. Sikre statstilskudd til minst 5000 nye studentboliger årlig, med økt kostnadsramme og tilskuddsandel.
e. Ha et eget tilbud om psykisk helsehjelp for studentene uavhengig av studiested.
f. At kommunene fører en aktiv tomtepolitikk og legger til rette for studentsamskipnadenes 
studentboligbygging.
g. Sette krav til kvaliteten på studentboliger.
8.6 En solidarisk høyere utdanning
RØDT VIL:
a. Øke offentlig støtte til gjensidig student- og lærerutveksling og arbeide for forskningssamarbeid med 32
VELFERD TIL ALLEutviklingsland.
a. At Norge avviser forslag i internasjonale avtaler som gjør utdanning til en internasjonal handelsvare.
b. At u-landsparagrafene i Statens Lånekasse gjeninnføres og utvides til Øst-Europa.
c. Ha gratis norskkurs ved alle høyere utdanningsinstitusjoner.
d. Jobbe mot innføring av studieavgift.
e. Jobbe for akademisk boikott av Israel.
8.7 En høyere utdanning som bygger ned kjønnsforskjeller
RØDT VIL:
a. Ha en radikal kjønnskvotering og øremerking av stillinger og utdanningsplasser for kvinner og menn.
b. At kunnskap om kjønn, seksualitet, normer og normkritikk må inkluderes og forsterkes på alle fagområder 
og særlig i helse- og sosialfagene, de pedagogiske fagene og de juridiske fagene.
c. At kvinner og menns ulike posisjon i samfunnet synliggjøres i forskning og undervisning.
8.8. Livslang læring
RØDT VIL:
a. At alle sikres muligheten til deltakelse i arbeids- og samfunnsliv gjennom å holde kompetansen sin 
oppdatert, uavhengig av alder, kjønn, livssituasjon, opprinnelse, bakgrunn og tilknytning til arbeidslivet.
b. At flyktninger og innvandrere sikres god norsk- og samfunnskunnskapsopplæring med mål om 
tilknytning til og deltakelse i arbeids- og samfunnsliv.VELFERD TIL ALLE33
Kap. 9: Trygder og NAV
NAV ble opprettet for å drive gjennom den såkalte «arbeidslinja», en politikk som legger opp til å straffe 
mottakerne av trygd og stønader for å motivere dem til å jobbe. «Arbeidslinja» har hatt brei støtte i norsk 
politikk og har fått alvorlige konsekvenser for syke, arbeidsløse og uføre mennesker. Svært mange av dem 
som er innom NAV-systemet, forteller om grusomme opplevelser i møtet med apparatet som er ment til å 
hjelpe, der mistenkeliggjøring og økonomiske straffetiltak har vært gjennomgangstone. NAV-skandalen er 
det mest ekstreme eksempelet på mistillitshysteriet i det norske trygdesystemet.
Samtidig gis det av enkelte et inntrykk av at arbeidsføre mennesker selv nærmest kan «velge» trygd eller 
andre stønader, mens realiteten er at mange med store helseproblemer må slåss i årevis for å få sine 
rettmessige stønader når arbeidsevnen svikter. For Rødt er det et mål å bygge ut trygdeordningene, ikke 
bygge dem ned.
Rødt ønsker å bringe tilliten tilbake i trygdesystemet. Vi vil reformere NAV slik at det blir færre skjema og 
unødvendige kontrollrutiner. Stadig mer av saksbehandlingen er nå tilgjengelig på nett. Det må også være 
tilgjengelig personlig saksbehandling for dem som ønsker dette. Mennesker som mottar trygd og stønader, 
skal behandles med verdighet og respekt av den norske velferdsstaten. Det minste man kan forvente av 
velferdsstaten, er at man får møte et menneskelig ansikt om man ønsker det.
9.1. Trygd og NAV
RØDT VIL:
a. Bekjempe arbeidsløshet gjennom å skape flere jobber og et mer inkluderende arbeidsliv – samt tilbud 
om opplæring og kvalifisering der det er nødvendig. Kutt i trygder og andre stønader skaper ingen 
arbeidsplasser.
b. Forbedre permitterings- og dagpengeordninga for alle ledige med endringer som spesielt kommer 
dem som har hatt lav lønn, til gode, blant annet reduserte inngangskriterier, kutte karensdager, øke 
dekningsgraden til 80 prosent for inntekt opp til 3 G og gjeninnføre feriepenger for dem som er 
arbeidsledige.
c. Opprette målrettede programmer for utdanning på dagpenger, slik at arbeidsledige på visse kriterier kan 
utdanne seg til yrker samfunnet har behov for uten å miste dagpengene.
d. At velferdsstaten må sørge for at de som får alvorlige helsemessige problemer, får leve så gode og 
økonomisk trygge liv som mulig.
e. At det må bli enklere å kombinere uføretrygd, AAP og andre ytelser med utdanning og arbeid..
f. Reversere kuttene i arbeidsavklaringspenger (AAP) og utvide AAP-ordningen til fire år. Forlengelse utover 
fire år skal gis der hensiktsmessig avklaring ikke er ferdig. Avskaff karensperioden for dem som har 
mottatt AAP .
g. Øke minstesatsen for sosialhjelp til et nivå det er mulig å leve av.
h. Gi de ansatte i førstelinja i NAV tid og tillit til å gjøre jobben sin.
i. Stoppe nedleggelsen av NAV-kontorer og omgjøre NAV til en institusjon som gir gode og nære tjenester 
til dem som trenger det. Tilbakeføre vedtaksmyndighet til Navs lokalkontorer.
j. At arbeidsrettede tiltak skal gi folk kompetanse, arbeidserfaring og betalt arbeid. De skal ikke utnyttes 
til gratis eller billig arbeidskraft. Styrk VTA-ordningen (Varig tilrettelagt arbeidsliv), og videreutvikle IA-
avtalen (Inkluderende arbeidsliv). NAV pålegges å ha gode kontroller som sikrer at tiltaksbedriftenes 
overskudd kommer attføringstiltakene og deltakerne til gode.
k. Forby privat arbeidsformidling. NAV må ha oppgaven med å skaffe folk arbeid og formidle arbeid.
l. At § 11-31 første ledd om karenstid strykes. Fra 1.1.2018 ble det innført ett års karenstid for mottakere av 
AAP som ikke var ferdig avklart etter makstid.
m. At barnetillegget utbetales i sin helhet i tillegg til uføretrygden.
n. Kutte konsulentbruken og bygge opp den interne kompetansen i NAV, blant annet innenfor IKT, 
oppfølging og tiltak.
o. Kutte unødvendige mellomledd og gradvis øke antall tiltak som tilbys direkte av NAV, som sikrer effektive 
og målrettede tjenester, tilpasset hver enkel bruker.
p. Rette opp trygdekuttene for arbeidsløse, uføre og syke. 1 G må gjeninnføres som friinntektsgrense for 
uføre.
q. Avskaffe systemet med rådgivende overlege («trygdelege») i NAV, og i stedet stole på faglige vurderinger 
som gjøres av fastlege eller i spesialisthelsetjenesten.
r. Si nei til velferdsprofitører i NAV-systemet.
s. Beholde etterlattepensjonen i folketrygden slik den er i dag, eventuelt gjeninnføre etterlattepensjonen i 34
VELFERD TIL ALLEfolketrygden.
t. Fjerne grensa på minst 50 prosent uførhet for AAP og uføretrygd.
u. Opprette et uavhengig eksternt klageorgan for NAV-saker.
v. Reversere skatteøkningen for uføre fra 2015. Uføretrygd skal skattes på lik linje med pensjon.
w. Reversere innstrammingen for unge AAP-mottakere. Unge under 25 år skal motta AAP på minimum 2 G.
9.2 Uføretrygd skal være til å leve av å gi trygghet
RØDT VIL:
a. At de uføres pensjon skal være pensjon, ikke stønad. Det er ikke saksbehandlere, men leger med 
relevant spesialkompetanse som etter møte med pasienten skal vurdere uførhet og uføregrad. 
Stønadene skal økes fra 66 til 80 prosent opp til 3 G av pensjonsgivende inntekt.
b. At uførepensjonistene skal skattes som pensjonister, og at uføres alderspensjon ikke skal rammes av 
levealdersjustering.
c. At uføre fortsatt skal få barnetillegg og andre tilleggsytelser uten inntektstak på samlet pensjon og 
barnetillegg.
d. At sentrale NAV-leger må bort. Bare behandlende helsepersonell avgjør saken
e. At unge uføre må gis en økning i pensjon slik at de ikke får et liv i fattigdom.
9.3 Fødselspermisjon og barnetrygd
RØDT VIL:
a. Ha selvstendig opptjening av foreldrepenger for begge foreldre. Minstesats for foreldrepenger skal være 
2,5 G.
b. Øke omsorgspermisjon til 4 uker i forbindelse med fødsel samt lovfeste at den skal være lønna.
c. Utvide fødselspermisjonen til 52 uker med full lønn. Mor skal sikres 3 uker før termin og 15 uker etter 
fødsel. 6 av disse skal være sammenhengende og tas umiddelbart etter fødsel. Medforelder har krav på 
15 uker. Resten av permisjonen kan deles mellom mor, den andre forelderen eller annen omsorgsperson.
d. Arbeide for at begge foreldre kan ta ut permisjon og foreldrepenger samtidig ved flerlingfødsler.
e. At retten til foreldrepenger ved fødsel og adopsjon også skal gjelde for foreldre som mottar ulike 
trygdeordninger.
f. Øke barnetrygda og bevare den som en universell skattefri overføring til alle som har ansvar for å 
forsørge barn. Barnetrygda skal økes for eldre barn slik at den blir lik for barn i alle aldre.
g. Lovfeste at barnetrygden holdes utenfor beregningen av sosialhjelp..
h. Utvide makstiden for studielån med ett år per barn.
i. Arbeide for å gjøre det lettere for studenter å få barn, blant annet gjennom rett til barnehageplass i 
nærheten av studieplass, nok romslige studieboliger med plass til barnefamilier osv..
j. Arbeide for en økning av engangsstønaden ved fødsel til 2,5 G.
k. Øke studiestøtten for både mor og medforelder som får barn i studietiden.
l. At medforelder får mulighet til å søke om sin kvote allerede fra fødsel av.VELFERD TIL ALLE35
Kap. 10: Pensjon
Rødt mener at folketrygden fortsatt må utgjøre en av grunnpilarene i velferdsstaten. Pensjoner og ytelser 
skal sikre økonomisk trygghet for alle uavhengig av kjønn, klasse eller helsetilstand. Stortingsflertallet vedtok 
i 2005 å innføre et nytt pensjonssystem som bryter fullstendig med de prinsippene som var grunnlaget 
for tenkningen bak folketrygden. Risiko er flyttet fra fellesskapet til det enkelte individ. Alderspensjon fra 
folketrygden var basert på solidaritet og utjevning. Nå er både den, tjenestepensjonene og avtalefestet 
pensjon (AFP) endret til en ytelse som kan tas ut uavhengig av om du fortsatt står i full jobb.
Nivået på ytelsene er dramatisk svekket for de som må gå av de første åra etter fylte 62 eller tidligere, mens 
årlig pensjon for de som kan jobbe lenge, kan bli høyere enn tidligere lønn i full jobb. Spesielt hardt rammes 
folk med dårlig helse og tunge jobber som i perioder er utenfor arbeidslivet eller må ta ut pensjon tidlig. 
For disse og mange andre utgjør denne reformen en fattigdomsfelle. Kvinner rammes systematisk hardere 
enn menn. Det at opptjening av alderspensjon i folketrygden i framtida skal stanse ved 62 år for uføre (med 
alleårsregelen), vil redusere mange uføres alderspensjon ned mot minste pensjonsnivå. Ingen tror det 
framover vil spares mindre til pensjon enn tidligere. Men den kollektive sparingen gjennom folketrygden 
vil bli redusert kraftig. Samtidig er det lagt til rette for større individuell sparing. Slik fører reformen til økte 
forskjeller og at en stadig større del av pensjonssystemet blir privatisert. Dette svekker solidaritetsprinsippet 
i folketrygden ytterligere.
10.1 En alderspensjon som gir alle nok til å leve av
RØDT VIL:
a. At levealdersjusteringen avvikles. Det er usosialt og uakseptabelt at mange som er utslitt og har få leveår 
igjen når de blir pensjonister, ofte vil få en samlet pensjon godt under 50 prosent av tidligere inntekt, 
mens andre med mindre belastende arbeid, god helse og høyere forventet levealder kan få en årlig 
pensjonsytelse som er høyere enn tidligere lønn.
b. At alle skal tjene opp pensjon i folketrygden til 67 år, også uføre og AFP-pensjonister.
c. At pensjonen skal følge lønnsutviklinga i samfunnet, både under opptjening og utbetaling.
d. At forhandlingsrett på alderspensjon gjeninnføres.
e. At alleårsregelen i folketrygden blir erstattet med nye opptjeningsregler som utjevner forskjeller samtidig 
med at alle sikres en god alderspensjon.
10.2 Alle skal ha en reell mulighet til å gå av med tidlig pensjon ved fylte 62 år
RØDT VIL:
a. At AFP (avtalefestet pensjon) endres slik at den primært blir en ytelse som sikrer muligheten til å gå av 
med en anstendig årlig alderspensjon, som 66 prosent av tidligere inntekt, uavhengig av avgangsalder.
b. At inntektsgrensa for å kunne gå av med AFP må oppheves.
c. At AFP-ordninga blir endret slik at rettighetene beholdes selv om arbeidstakeren mister jobben eller blir 
syk de siste tre årene før fylte 62 år.
d. At finansieringen av AFP blir endret slik at det skal lønne seg for arbeidskjøper å legge forholdene til rette 
for eldre i arbeidslivet hvis de eldre ønsker det.
10.3 Tjenestepensjonene må styrkes, ikke svekkes
RØDT VIL:
a. At obligatorisk tjenestepensjon (OTP) i privat sektor blir administrert av partene og ikke overlates til 
forsikringsselskaper som bare vil ha profitt.
b. At OTP skal være basert på lik innbetaling og må gi livsvarige utbetalinger.
c. At OTP må inneholde en forsikring mot uførhet.
d. At satsene for OTP økes og være like for alle inntekter.
e. At tjenestepensjon opptjenes fra første dag og første krone.
10.4 Folketrygden må forbedres for å gi alle økonomisk trygghet
RØDT VIL:
a. At minstepensjonen heves til 2,5 G uten levealdersjustering. (1 G er grunnbeløpet i folketrygden og var 
101 315 kr fra 01.05.2020.)
b. At inntekter opp til 6 G skal ha en pensjonsdekning på minst 2/3 av tidligere lønn ved 40 års opptjening.36
VELFERD TIL ALLEc. At pensjonspoeng for omsorgsarbeid gis tilbakevirkende kraft til 1967 for alle nye pensjonister.
d. At det innføres opptjening av pensjonspoeng for all utdanning etter fylte 18 år.
e. At det innføres fulle folketrygdrettigheter for alle med minst 20 års botid i Norge.
f. At økt arbeidsgiveravgift og innarbeiding av OTP i folketrygden på lengre sikt skal brukes til å øke 
folketrygden slik at tjenestepensjoner blir overflødige.MILJØ37
Del 4 - Miljø38
MILJØKap. 11: Klima
De menneskeskapte klimaendringene er i stor grad forårsaket av kapitalismens veksttvang og løses ikke 
individuelt, men i fellesskap. Vi tåler ikke et økonomisk system som krever stadig økt forbruk på en klode med 
begrensede ressurser. Rapporter fra FNs klimapanel viser at vi må halvere verdens klimagassutslipp innen 
2030 for å ha sjanse til å unngå de mest katastrofale klimaendringene. Dette er endringer som rammer 
de fattigste og mest sårbare landene og menneskene hardest. Det er hverken rettferdig eller solidarisk for 
Norge å ta opp enda mer av verdens karbonbudsjett ettersom den norske staten har tjent seg rik på eksport 
av olje og gass, samtidig som vi er på verdenstoppen i utslipp per innbygger.
Behovet for å redusere klimagassutslippene drastisk har vært kjent i flere tiår, men likevel har utslippene 
fortsatt å øke. Den globale økningen siden 1990 er på mer enn 60 prosent, og verdens ledere har manglet 
vilje til å gjennomføre nødvendige klimatiltak. Den samme manglende viljen til endring ser vi her hjemme, 
men det er hverken kunnskap eller teknologi som hindrer oss fra å starte en storstilt og rettferdig omstilling 
fra et fossilt til et fornybart samfunn. Vi står overfor en interessekamp der sterke økonomiske og politiske 
krefter står i veien for de store, strukturelle systemendringene og klimaløsningene vi trenger. Regjering 
etter regjering har forsinket den miljøvennlige og rettferdige utviklinga og gjort Norge mer oljeavhengig, noe 
som truer hele samfunnet, siden det er sårbart å være avhengig av én industri, men også når andre land 
reduserer sin import av fossil energi. Samtidig kan arbeiderne, teknologiene og kompetansene i petroleums- 
og leverandørindustrien gi viktige bidrag i utviklinga av ny miljøvennlig produksjon. Slik begrepet «grønn 
vekst» brukes i dag, er det utopisk og misvisende. «Grønn vekst» forutsetter rasering av natur for at kapitalen 
skal kunne hente ut profitt.
Klimakatastrofen kan forhindres. Vi har det som trengs av teknologi og kunnskap. Løsningene på 
klimaproblemene finnes blant folk og i alle sektorer, inkludert energi- og industrisektorene. Løsningene 
baserer seg på hvordan vi planlegger infrastruktur og samferdsel, og innebærer et brudd med 
kapitalismens logikk. En rettferdig omstilling innebærer ikke å bytte ut grå kapitalister med grønne, men 
å endre maktforholdene i samfunnet. Arbeiderne som jobber i fossile næringer, sitter inne med mye av 
den kompetansen vi trenger. De skal ikke betale for omstillingen til en klimavennlig produksjon gjennom 
arbeidsløshet. De, og arbeidsfolk flest, skal bidra til en planmessig gjennomføring av de strukturelle 
endringene klimakampen krever, og gjennom det også sikre økt medbestemmelse, eierskap og et bedre 
samfunn.
Det er avgjørende med samfunnsmakt basert på folkelig mobilisering og bygging av brede allianser, som 
involverer fagbevegelsen, miljøbevegelsen, primærnæringene og store deler av samfunnet for øvrig. Rødt 
vil arbeide aktivt for å fremme en slik folkelig mobilisering og alliansebygging og bidra til å skape den 
samfunnsmakten som må til for å vinne klimakampen og bygge et solidarisk og miljøvennlig samfunn.
11.1 Klimamål og internasjonalt ansvar
Den globale Parisavtalen legger opp til frivillige forpliktelser fra landene som har underskrevet avtalen, og 
de fleste land er fremdeles langt fra å nå de ambisiøse målene i den. Dette gir oss stadig dårligere tid til 
å hindre en klimakatastrofe. Norge må ikke bare oppfylle sine forpliktelser etter avtalen, men ta et ekstra 
ansvar som et av verdens rikeste land med store muligheter til å gjennomføre egen klimapolitikk. Norsk 
klimafinansiering som støtter utslippskutt, tilpasning og erstatning for tap og skade i Sør, skal gjenspeile 
Norges rettferdige andel av den globale dugnaden for å oppnå målene i Parisavtalen basert på historisk 
ansvar og økonomisk kapasitet.
RØDT VIL:
a. At Norge skal kutte utslippene sine med 70 prosent innen 2030 sammenlignet med 1990-nivå og være 
et nullutslippssamfunn innen 2050.
b. At det skal utarbeides sektorvise handlingsplaner for utslippskutt fram mot 2030. I planene skal det tas 
sosiale og distriktspolitiske hensyn.
c. At det i forbindelse med statsbudsjettet skal lages forpliktende sektorvise klimabudsjetter for kommende 
år i tråd med klimamålene.
d. At kuttene i klimagassutslippene skal tas innenlands, ikke gjennom kvotekjøp, uten at ambisjonene om å 
bidra med klimafinansiering til utslippskutt i andre land skal kuttes.
e. At klimapolitikken skal underlegges en politisk og demokratisk kontroll. Forurensningsloven skal brukes 
aktivt for å pålegge utslippskutt for bedrifter og sektorer.
f. Øke bevilgninger til miljø- og klimatiltak i Sør gjennom bilaterale og multilaterale kanaler i form av gaver 
heller enn lån, slik at dette ikke øker gjeldsbyrden i Sør. Fokuset skal være på å ta igjen etterslepet i MILJØ39
klimafinansiering til klimatilpasning og omfatte alle bærekraftsmål og hensyn til naturmangfold og 
menneskerettigheter.
g. Bevare regnskogen i Norge og gi økonomisk støtte til å bevare tropisk regnskog i sør.
h. Stoppe dreneringen av myr og torvmark og vil at det skal satses på karbonfangst og lagring i jord.
i. At det skal etableres et eget regnskap for utslipp som er forårsaket i utlandet gjennom varer som 
importeres til Norge og internasjonale flyreiser, og settes konkrete, tallfestede mål for reduksjon også av 
disse utslippene i samme takt som øvrige utslipp.
j. At staten skal kjøpe opp miljøbedrifter som er trua av utflagging eller nedleggelse.
k. Ha en statlig satsing på forskning på thoriumkraftverk som en del av framtidas globale klima- og 
energiløsning.
l. At Norges totale klimagassutslipp skal inneholde utslipp fra det norske forsvaret, både nasjonalt og 
internasjonalt. Norge krever at dette skal gjelde FNs klimagassutslipp hos alle land. Gjelder også 
produksjon av våpenutstyr og krigsøvelser.
m. At Norge skal lede arbeidet globalt for en internasjonal avtale under Parisavtalen mellom olje- og 
gassproduserende land for felles kutt i produksjon og salg av petroleum.
n. At utslipp fra norske skip i NOR og NIS skal inn i norsk utslippsstatistikk.
o. At Norge skal bevare og restaurere områder med tareskog, ålegress og andre viktige leveområder i havet 
som bidrar til å binde karbon.
p. At fritaket i CO2-avgiften på mineralske produkter for naturgass som blir brukt i veksthusnæringen, skal 
avvikles så raskt som mulig.
q. At det innføres en klimaavgift på uttak av torv slik at utslippene prises på samme nivå som øvrige utslipp 
av klimagasser.
r. At staten skal finansiere alle nødvendige flom- og skredsikringstiltak og sikring mot heving av havnivået 
som følge av klimaendringene.
s. At en sektorovergripende plan for klimatilpasning i Norge skal lages. I tillegg til å sikre naturens 
egne tilpasningsevner gjennom å verne mer natur, inkludert grønne arealer i byene, skal 
klimatilpasningsplanen rette seg mot det enorme vedlikeholds- og oppgraderingsbehovet i kommunale 
og fylkeskommunale vann- og avløpsanlegg, bygg (inkludert skoler, barnehager og omsorgsboliger), 
veier, transport og annen infrastruktur. Planen skal ha konkrete mål som gjør hele Norge bedre rustet 
mot klimaendringer og framtidige kriser, og samtidig sysselsette lokal arbeidskraft og styrke kommunal 
kunnskap og kompetanse om tilpasning.
11.2 Energieffektivisering
Klimaendringene skyldes utslipp fra bruk av fossile energikilder, men samtidig kan ikke løsningen være 
å bytte til fornybar energi som produseres med store naturinngrep. Vi må først og fremst redusere 
energiforbruket, fordi den mest miljøvennlige energien er den som ikke brukes. Rødt ønsker en nasjonal 
satsing på redusert energibehov og -forbruk, energieffektivisering, energisparing og opprustning av 
eksisterende kraftverk med statlige tilskudd.
RØDT VIL:
a. Ha statlige tilskudd på minst 5 milliarder i året med mål om å redusere energiforbruket med 10 TWh i 
eksisterende bygg innen 2030 og halvere energiforbruket innen 2040.
b. Øke Enova-støtten til energieffektivisering, særlig til tiltak som gjennomføres i private boliger. Videre øke 
den statlige innsatsen for at grunnvarme vurderes for alle nye større boligbyggeprosjekter.
c. Differensiere el-avgiften for husholdninger ved å senke avgiften for basisforbruk og øke avgiften til 
unødvendig luksusforbruk.
d. At Plan- og bygningsloven må stille strenge krav til energibruk i bygg. Passivhus og nullenergihus må 
være standarden i større byggeprosjekter.
e. Avvikle ordninga med at kostnadene til nye og store overføringslinjer belastes alle strømkundene. Disse 
linjene er kommersielle transportveier som er beregna for eksport, med relativt store energitap, og er 
ikke en del av strømforsyningen til folket.
f. At staten skal ta en aktiv rolle i effektiviseringen av bygg, ikke bare gi ut støtte og tilskudd.
g. At det før det blir inngått nye kraftavtaler med kraftforedlende industri, må foreligge en forpliktende plan 
for energieffektivisering.
11.3 Klimarabatt
Alle skal kunne leve miljøvennlig, uavhengig av hvor man bor eller hvor stor lommebok man har, og 
det må koste å forurense mye. Derfor foreslår Rødt flere progressive og differensierte avgifter og flere 
fellesskapsløsninger framfor flate avgifter som er like uansett hvor mye du tjener og hvor mye du forbruker. 
Men en del avgifter er det vanskelig å differensiere fordi de omfatter mange ulike varer og tjenester. Et slikt 
eksempel er CO2-avgifta. Derfor ønsker Rødt å utvikle en tilbakebetalingsordning eller klimarabatt der 40
MILJØman øker CO2-avgifta. Rødt ønsker også at denne økningen i sin helhet tilbakebetales etter modell fra KAF 
(karbonavgift til fordeling) eller «grøn check» (grønn sjekk) i Danmark. En slik klimarabatt vil gjøre at de som 
bruker mer enn gjennomsnittet, går i minus, mens de som bruker mindre, går i pluss. Ordningen må bygge 
på de viktige prinsippene som er listet opp under.
RØDT VIL:
a. At den er progressiv med en øvre inntektsgrense for hvem som mottar tilbakebetalingen.
b.  At de som bor og arbeider i distriktene, får en distriktskompensasjon ved at de mottar et noe høyere 
månedlig beløp enn resten av befolkningen, for å kompensere for større transportavstander og mindre 
tilgang til klimavennlige transportalternativ.
c. At den har et barnetillegg som gjenspeiler at familier med barn forbruker mer. Det må jobbes for at slike 
ordninger blir internasjonale slik at også utslipp knyttet til importerte varer inkluderes.
d. At Norge i de internasjonale klimaforhandlingene/COP-prosessen arbeider for karbonskatt på 
internasjonal skipsfart og luftfart, der inntektene går inn i FNs grønne klimafond og fordeles av FN til 
klimatilpasning i fattige land og for utsatte befolkningsgrupper. Karbonskatten kan for eksempel starte på 
25 USD/tonn CO2 og stige med 10 USD/tonn CO2 i året.
e. At Norge i de internasjonale klimaforhandlingene/COP-prosessen går inn for et totalforbud mot bruk av 
«off-sets», en ordning som innebærer at rike land kan finansiere utslippsreduksjoner i fattige land og på 
denne måten kjøpe seg utslippstillatelser som fritar dem fra å gjøre noe med egne utslipp.MILJØ41
Kap. 12: Natur
Naturens tålegrenser setter rammene for menneskenes eksistens. Vi har allerede overskredet flere av 
jordklodens tålegrenser. Naturressursene forbrukes for å oppnå kortsiktig profitt uten tanke på livsgrunnlaget 
til framtidas generasjoner. Vi har fremdeles tid til å skape et samfunn som tar hensyn til naturen, og som gir 
menneskene høy livskvalitet. Men da må bruken av naturressurser styres innenfor rammene av naturens 
tålegrenser i stedet for kapitalismens behov for evig og stadig større vekst. Dette innebærer å ta vare på 
naturmangfoldet og økosystemene og redusere forurensing og utslipp av miljøgifter og andre skadelige 
stoffer i naturen.
FNs Naturpanel viser at nedbyggingen av arealer er den største trusselen mot naturmangfold. I Norge har 
en markedsstyrt tilnærming uten helhetlig planlegging ført til at naturen har blitt bygget ned og splittet 
opp bit for bit. Dette gjelder bl.a. plasseringen av datasentre, utbyggingen av vindkraft i uberørt natur og 
hytteutbyggingen. Petroleumsvirksomheten, oppstykkinga av havet og havbunnen og ødeleggingen av 
fjorder osv. på grunn av industri og fiskeoppdrett er en del av ødelegginga av naturen og naturmangfoldet. 
Norge må gjøre mer, både hjemme og ute, for å bidra til at verden stanser tapet av natur.
12.1 Stanse nedbygging av natur
RØDT VIL:
a. Praktisere en føre-var-holdning til alle naturinngrep.
b. Sikre at den verdifulle naturen i Norge kartlegges innen 2030, slik at vi kjenner naturmangfoldet og hvilke 
verdier vi forvalter og vet hvor de viktige naturressursene finnes. Innen 2025 skal det lages nasjonale 
verneplaner som særlig ivaretar områder som i dag ikke er godt nok vernet, blant annet kulturlandskap, 
skog og kystområder.
c. At det skal settes krav til uavhengig kartlegging av naturmangfold ved større utbyggingsprosjekter 
og arealbruksendringer. Arealbruksendringer skal kreve fastsatte mål om arealnøytralitet, der 
kompenserende areal skal ha samme verdi som det som blir nedbygget, særlig ved utbyggingen av 
hytter og infrastruktur. Ny hyttebygging skal bare skje innenfor eksisterende områder for fritidsboliger 
med etablert infrastruktur.
d. Sikre at det normalt ikke bygges i naturområder som har dokumentert biologisk eller landskapsmessig 
ekstraverdi. Dersom det må bygges i et slikt område, må tilsvarende representativt område restaureres 
andre steder i landet. Oppsplitting av intakte og villmarkspregede naturområder skal stoppes.
e. Utvide Naturmangfoldloven til å gjelde hele Norges økonomiske sone (200 nautiske mil), og det skal 
lages en verneplan for å sikre minst at 30 prosent av de maritime økosystemene innenfor denne sonen 
er vernet innen 2030.
f. Innføre en ny plan for nasjonalparker og andre verneområder som skal sikre et representativt vern av 
norsk natur. Disse områdene skal tas vare på i tråd med formålet i vernebestemmelsene. Oppretting og 
forvaltning av verneområder må ikke hindre reindrift og annen tradisjonell samisk naturbruk.
g. Sikre at INON (Inngrepsfri natur i Norge) er et viktig kriterium for hvor det ikke skal bygges ut. Vern av 
INON skal være et mål i seg selv i forvaltningen.
h. Verne 10 prosent av den produktive skogen innen 2025. Det skal ikke gis tilskudd til å ta ut biologisk 
gammel skog, og subsidieordningen til hogst i bratt terreng skal avvikles.
i. Bidra til at det vedtas en nasjonal plan for restaurering av natur i tråd med internasjonale forpliktelser, 
både når det gjelder økosystemer, naturtyper og trekkveier eksempelvis for villrein.
j. Tilbakeføre plan- og arealforvaltningen til Klima- og miljødepartementet, og vil at det skal settes av 
midler til kompetansetiltak for å ta vare på natur i arealplanleggingen.
k. Opprette et uavhengig miljøklageorgan i Norge, som i våre naboland, som gir folket og organisasjoner 
anledning til rettslig og gratis å kontrollere at miljølovgivningen faktisk overholdes slik at retts-
sikkerheten til naturen styrkes.
12.2. Sikre bærekraftig bruk av havressursene og verne marine økosystemer
RØDT VIL:
a. At den sørlige grensen for iskantsonen skal gå der isfrekvensen var 0,5 prosent i april måned 2019.
b. Sikre at regelverket som regulerer bruk av havbunnen på Norges kontinentalsokkel, tilpasses framtidens 
teknikker for mineralutvinning. Enhver beslutning skal ta avgjørende hensyn til å verne artsmangfoldet og 
til at økonomisk gevinst skal tilfalle fellesskapet i Norge.
c. Sikre internasjonalt arbeid for og Norges bidrag i vern og bærekraftig bruk av biologisk mangfold 
på havbunnen i det åpne hav. Norge skal være en pådriver for arbeidet i Den internasjonale 42
MILJØhavbunnsmyndigheten (ISA) og jobbe for enighet om tilleggsavtalen under Havrettskonvensjonen til å 
omfatte rettferdig og bærekraftig regulering av marine biologiske ressurser, genetisk materiale og digital 
bruk av dette, som for eksempel medisin og industri.
d. Bidra til at Norge jobber aktivt for at utforskning og utvinning av ressursene på havbunnen utenfor 
nasjonal jurisdiksjon skal forvaltes etter føre-var-prinsippet. Ved utvinning skal dette gjøres på en 
bærekraftig måte.
e. At før det deles ut konsesjoner, skal det gjennomføres testprosjekter som man kan høste erfaring 
av. Norge skal jobbe for at konsekvensutredninger blir en del av det internasjonale regelverket for 
havbunnen. Norge skal jobbe for å fremme at utviklingslandene får sin tredel av ressursene.
f. At Norge skal spille en pådriverrolle for internasjonalt bindende regler som reduserer handlingsrommet 
under flaggstatsjurisdiksjonen for å gjennomføre de samme standardene for norske aktører i området 
utenfor norsk jurisdiksjon. Norge skal være en pådriver for at International Seabed Authority utvikler 
strenge miljøstandarder for all aktivitet på havbunnen.
12.3 Bevaring av artsmangfold og levedyktige bestander
RØDT VIL:
a. Bevare artene og deres genetiske mangfold på lang sikt i levedyktige bestander i deres naturlige 
utbredelsesområder.
b. Oppdatere rødlistene for arter og naturtyper hvert femte år. Det skal gjøres mer for arter når de nærmer 
seg «kritisk truet». Naturmangfoldslovens bestemmelser om «prioritert art» og «utvalgt naturtype» skal 
brukes i mye større grad enn i dag.
c. Sikre rovdyrenes plass i de norske økosystemene. Det skal være en lav terskel for skadefelling av rovvilt i 
beiteprioriterte områder, og det skal være høy terskel for uttak i rovviltprioriterte områder.
d. Skjerpe regelverket om fremmede organismer og praktisere det strengere. Det skal brukes mer 
ressurser på å bekjempe fremmede organismer.
e. Forvalte villrein ut fra reinens egenverdi og som en viktig ressurs for jakt, menneskemat, kulturlandskap, 
kulturarv og biologisk mangfold.
f. At Norge skal bidra økonomisk i arbeidet med en ny , global naturavtale under biomangfoldkonvensjonen. 
Nasjonale bidrag i avtalen bør ikke være frivillige, men forpliktende og basere seg på føre-var-prinsippet 
og at forurenser betaler.
g. At beiting i utmark prioriteres for å utnytte de enorme beiteressursene og for å sikre det biologiske 
mangfoldet av planter.
12.4 Forsvar av allemannsretten i strandsonen
Selv om Norge er et land med lang kyststripe, er tilgangen til sjø og strender et knapphetsgode som 
ikke forvaltes godt nok. Viktige naturtyper og naturmangfold må ofte vike for utbyggingsinteresser. Folk 
flest fortrenges i økende grad av rike og velstående. Særlig gjelder dette langs Oslofjorden og i andre 
tett befolkede områder. Dette til tross for at allemannsretten historisk har stått sterkt i Norge, og at både 
byggeforbudet i 100-metersbeltet, ferdselsretten og naturmangfoldet skal være lovbeskyttet.
De rike og velbemidledes privatisering av strandsonen skjer gjennom oppkjøp av strand-eiendommer til 
flere titalls millioner kroner, men også gjennom at pengemakt brukes til å hyre inn dyr advokathjelp for å få 
gjennom dispensasjonssøknader eller for å forhindre at de må fjerne ulovligheter. I flere kommuner er det 
også avdekket korrupsjonslignende forhold, der de med penger eller «gode» kontakter har kunnet påvirke 
beslutningstakere til å handle i strid med loven.
Langs Oslofjorden blir ca. 85 prosent av dispensasjonssøknadene innvilget. I stedet for å ville gjøre noe med 
dette foreslo Solbergregjeringa (2020) flere lov- og regelendringer som vil føre til enda mer nedbygging av 
strandsonen over hele landet.
RØDT VIL:
a. Praktisere likhet for loven i strandsonen. Myndighetene må sørge for at allemannsretten blir respektert. 
Ulovlig privatisering må anmeldes og straffes hardere.
b. Stoppe alle inngrep i strandsonen som ikke er til klar fordel for allmennheten eller naturmangfoldet. 
Antall dispensasjoner fra byggeforbudet må drastisk ned, og kommuner må slutte å legge byggegrense 
nærmere enn 100 meter fra sjøen.
c. Stoppe lokalpolitikere i å godkjenne kommune- eller reguleringsplaner som svekker allemannsretten og 
naturmangfoldet i strandsonen.
d. Etablere et stort statlig fond som gjør det mulig for kommunene å kjøpe opp langt flere 
strandeiendommer til fordel for allmennheten.MILJØ43
e. At staten må sikre forvaltning til beste for allmennheten og for natur- og kulturvernet ved salg av tidligere 
forsvarseiendommer og ikke nødvendigvis selge til høystbydende.
f. Pålegge kommunene å utarbeide plan for å få fjernet alle ulovlige skilt og stengsler og privatiserende 
tiltak i strandsonen og eventuelt tilføre ressurser som gjør dette mulig. Ingen grunneiere må få sabotere 
ferdselsretten på sin eiendom ved at de lager sin egen definisjon av hva som er innmark i strid med lov- 
og regelverk, og viktige høyesterettsdommer.
g. Frata dem som bevisst har bygd ulovlig, retten til å søke om godkjennelse i etterkant. Det skal ikke lønne 
seg å satse på «tilgivelse framfor tillatelse».
h. Håndheve 100 meters byggeforbud langs strand, sjø og vassdrag. I tettbygd strøk skal byggeforbud 
håndheves minimum 20 meter fra elvers hovedløp og minst 12 meter fra sideløp, gjeldende også for 
volumutvidelse av eksisterende bebyggelse. 
i. Boplikt (0-konsesjon) kan være et velegnet virkemiddel for å motvirke at verdifulle arealer i kystkommuner 
blir «beslaglagt» til sommerhus.44
MILJØKap. 13: Miljøgifter, avfall og forbruk
Siden 1990 har det private forbruket i Norge blitt mer enn fordoblet. Ifølge en studie fra NTNU kommer 
mellom 60 og 80 prosent av miljøpåvirkningene på planeten fra husholdningenes forbruk. 20 prosent av 
alle karbonutslipp fra forbrukerne er direkte utslipp fra folk som kjører biler og varmer opp boligene sine. De 
resterende 80 prosentene er sekundære virkninger eller miljøeffekter fra produksjon av varer og produkter 
som vi kjøper. Forbedringene fra ny teknologi nulles ut av økningen i forbruket. Rødt jobber derfor for at 
det skal være mulig å leve gode liv med et redusert og mer miljøvennlig forbruk. Dette er likevel ikke bare 
opp til det enkelte individ, og samfunnet som helhet må tilrettelegge for økt gjenbruk, bedre ordninger for 
reparasjon og lengre holdbarhet på produkter og stimulere til bruk av produksjonsmateriell som bør være 
både kortreiste og velegnet til gjenbruk.
Miljøgifter og forurensning er en stor utfordring for både miljø og helse. Problemene skyldes både tidligere 
og nåværende forurensning og både lokale utslipp og stoffer som transporteres med luft- og havstrømmer. 
Opphopning av miljøgifter i næringskjedene, marin forsøpling, lokal luftforurensning og miljøgifter i varer 
og produkter er skadelige for naturen og har negative helseeffekter for mennesker. Kunnskapsnivået om 
omfanget og miljø- og helseeffektene av miljøgifter er heller ikke godt nok.
13. 1 Miljøgifter
RØDT VIL:
a. Basere lovgivningen på føre var-prinsippet slik at ingen nye kjemikalier tillates eller grenseverdier endres 
før det er dokumentert at det ikke er skadelig for mennesker eller miljø.
b. At unntak fra forbud mot miljøgifter skal gis absolutt sluttdato, som f.eks. bruk av kreosot, for å framtvinge 
ny , mer miljøvennlig teknologi og produkter.
c. Trappe opp støtten til opprydding av miljøgifter i fjorder og havner. De som har forårsaket forurensningen, 
skal bidra til opprydding. Eiere av fiskeoppdrett må ta kostnadene med opprydning av forlatt eller ødelagt 
utstyr på land og i sjøen.
d. Øke innsats for å nå målet om stans i bruk og utslipp av prioriterte miljøgifter innen 2030, og listen over 
prioriterte miljøgifter skal dobles. All bruk av miljøgifter som står på Miljødirektoratets prioritetsliste, skal 
avgiftsbelegges.
e. Innføre globalt forbud mot de farligste miljøgiftene og styrke miljøgiftsamarbeid og regelverk over 
landegrensene.
f. Sikre at miljølovgivningen håndheves, og at miljøkriminalitet straffes hardere gjennom å stramme inn 
vilkåra for utslippstillatelse etter forurensningsloven og skjerpe straffereaksjonene for brudd på loven.
g. Styrke norsk forskning på miljøgifter og forurensning, inkludert forskning på cocktail-effekten, 
hormonforstyrrende stoffer og på miljøvirkningene av mikro- og nanoformer av stoffer.
h. Faremerke produkter som inneholder miljøgifter og klassifisere disse som farlig avfall.
i. Sikre full åpenhet om hvilke miljøgifter forskjellige produkter inneholder og om arbeids- og 
utslippsforhold ved fabrikker som lager de miljøgiftholdige produktene vi importerer.
13.2 Gruvedrift og mineraler
RØDT VIL:
a. Øke mineralavgiften og innføre avgift på gruveavgang.
b. Sikre at avfall som inneholder miljøgifter, håndteres på en forsvarlig måte, og at forurenset grunn blir 
renset.
c. Etablere et mål om null avfall fra nye gruver og et sett med avgifter og regelverk for mineralindustrien 
som fører til alternativ bruk av overskuddsmasser, for å fjerne behovet for ytre deponi. Restmasser skal 
prioriteres til produksjons-, bygg- eller anleggsformål framfor bruk av nye råvarer.
d. Innføre et nasjonalt forbud mot å dumpe gruveavfall i fjorder, våtmarksområder og vassdrag.
e. Stille krav til driftsmåte for gruvedrift for å redusere inngrepene, redusere avfallsmengden og lettere 
rehabilitering av gruveområdene. Det skal stilles krav til underjordsdrift i stedet for dagbrudd der det er 
praktisk mulig.
13.3 Forurensning
RØDT VIL:
a. Skjerpe regelverket og arbeidet for bedre luftkvalitet slik at det samsvarer med Folkehelseinstituttets 
anbefalinger og slik gi trygg luft for alle.MILJØ45
b. Lage en handlingsplan for lysforurensning som takler problemene med LED-oppgradering (kelvin, 
lysstyrke) og jobber for enkle teknologiske løsninger for å redusere mengden av kunstig lys som påvirker 
uterommet.
c. Jobbe for en handlingsplan mot støyforurensning, som sikrer reduksjon av støy fra de største støykildene 
veitrafikk, jernbane, fly og industri.
13.4 Plast og emballasje
RØDT VIL:
a. Innføre et forbud mot unødvendig engangsplast og sørge for at Norge oppnår 70 prosents 
materialgjenvinning innen 2025.
b. Sette høyere mål for reduksjon av plastemballasje og prioritere bruken av andre materialer og 
ombruksløsninger, f.eks. ved å legge til rette for mer bruk av resirkulert aluminium i innpakking og 
gjenvaskbar metallemballasje.
c. Øke andelen av resirkulert materiale og utvide produsentansvarsordningen for plastemballasje ved 
å erstatte dagens flate avgift på flasker og bokser med krav om en gradert miljøavgift som premierer 
resirkulerte materialer.
d. Innføre pant på flere typer emballasje og øke pantesatsen på drikkevareemballasje og videre jobbe for et 
felles nordisk pantesystem.
e. Øke refill av flytende varer framfor handel av engangsvarer som kommer med ny plast- eller 
pappemballasje hver gang.
f. Fase ut bruken av plastholdig granulat på kunstgressbaner og støtte overgangen til mer miljøvennlige 
alternativer med strengere miljøkrav ved tilskudd til nybygg, drift og rehabilitering av idrettsanlegg
g. Jobbe for å finne gode alternativer til plastdekke på lekeplasser som ivaretar sikkerhet, framkommelighet 
og miljøhensyn.
13.5 Avfall
RØDT VIL:
a. Utvide produsentansvarsordningen til flere produktkategorier enn det ordningene dekker i dag. Videre 
øke overføringer fra returselskaper til (inter-)kommunale renovasjonsselskaper slik at prisen gjenspeiler 
de reelle kostnadene for håndtering av produkter som faller inn under produsentansvarsordningen. Dette 
medfører at kostnadene for håndtering knyttes til forbruk snarere enn å ramme alle kollektivt.
b. Sikre at alle avfallsplasser har politisk godkjente mål for avfallsminimering. Kommunene skal innarbeide 
avfallsminimering i miljøplanene sine.
c. At deponier ikke skal etableres mot lokale ønsker.
d. Forby unødvendig import og eksport av avfall. Avfall skal ikke være en lønnsom handelsvare.
e. Stanse eksport av avfall til utviklingsland og ta ansvar for eget avfall gjennom gjenvinning i Norge.
f. Redusere bruken av deponier for håndtering av farlig avfall. I stedet må det satses på rensing, 
gjenvinning, og mindre import av avfall.
g. At private selskaper ikke skal profitere på håndtering av farlig avfall. Det skal være et nasjonalt, statlig 
ansvar å drive nasjonale deponier for farlig avfall. Det må være full åpenhet rundt driften av disse.
h. Tilrettelegge for kjemisk plastgjenvinning til fordel for mekanisk plastgjenvinning for å hindre 
akkumulering av miljøgifter i resirkulerte plastmaterialer. I et sirkulært kretsløp er det minst like viktig å 
fjerne miljøgifter fra kretsløpet som å beholde ressurser i kretsløpet. Det er derfor avgjørende at man ikke 
bruker mekanisk gjenvunnet plast med akkumulerte miljøgifter i nye plastprodukter.
13.6 Mer miljøvennlig og redusert forbruk
RØDT VIL:
a. Doble garantitider og reklamasjonsfrist på varene vi kjøper slik at produsentene presses til å lage varer 
som har økt levetid og kvalitet, og som kan repareres.
b. Forby produkter med planlagt foreldelse.
c. At produsentene skal informere tydelig om produktenes miljøavtrykk, inkludert forventet levetid, og gi 
tydelig informasjon om forbrukernes rettigheter knyttet til reklamasjon og reparasjon.
d. Innføre momsfritak på reparasjoner og utleie av klær, sko, tur- og sportsutstyr, møbler, verktøy og 
elektronikk. Avgiftssystemet bør brukes til å fremme gjenbruk/oppsirkulering.
e. Innføre flere panteordninger på produkter med betydelig miljøbelastning i produksjonen eller 
avfallshåndteringen.
f. Bidra til at vi reparerer mer og kaster mindre gjennom å gi støtte til kursing i enkelte reparasjoner og 
vedlikehold, samt innføre momsfritak.46
MILJØg. Opprette flere offentlige delingstjenester for ulike verktøy , redskaper og andre produkter og støtte 
lokale og private ordninger for deling og gjenbruk av ting gjennom eksempelvis momsfritak eller direkte 
støtteordninger.
h. Jobbe for at det stilles krav til at alle kommuner, som del av den lovpålagte husholdningsrenovasjonen, 
legger til rette for reparasjon, ombruk og gjenvinning.
i. Styrke fagutdanningen innen reparasjoner, rehabilitering og gjenbruk innen alle yrkesfag.
j. At uadressert reklame bare skal kunne sendes til dem som aktivt samtykker gjennom en «ja takk»-
ordning.
k. Bruke offentlige innkjøp strategisk for å fremme bærekraftig produksjon og forbruk og sikre at miljø skal 
veie tyngre enn pris i offentlige innkjøp.
l. Innføre høyere avgift på luksusforbruk ved å differensiere flere miljøavgifter mellom moderat grunnivå og 
unødvendig luksusforbruk.
m. Innføre en obligatorisk registrering av alle fritidsbåter i Norge innen 2022.
13.7 Farlig uorganisk avfall
Norges største deponi for uorganisk avfall på Langøya utenfor Holmestrand er i ferd med å fylles opp. Det 
pågår et arbeid med å finne ny lokalisering for et nasjonalt deponi. Rødt mener det er viktig at Norge tenker 
både langsiktige, varige muligheter og kortsiktige løsninger i denne saken.
Langøya driftes i dag av Norsk Avfallshåndtering (NOAH). NOAH tjener store penger på å deponere avfall fra 
Norge og importerer også store mengder avfall fra andre land. Rødt mener framtidas avfallshåndtering ikke 
skal bestemmes av hva som er mest lønnsomt for et kommersielt selskap. Avfallshåndteringen skal legge til 
rette for behovene for norske industriarbeidsplasser, langsiktig miljøforvaltning, reduserte klimagassutslipp 
og et styrka distriktsnorge. Rødt går inn for offentlig eierskap av framtidig deponidrift og storstilt satsing på 
gjenvinning med offentlig støtte.
Rødt mener offentlig drift av deponi må gjøres med full åpenhet og innsyn i metoder for behandling av avfall, 
hva som resirkuleres, og hva som deponeres. Norge må oppfylle for-pliktelsene i Baselkonvensjonen som 
sier at for å minimere transport av farlig avfall må det behandles så nært avfallskilden som det er teknologisk 
mulig. En konsekvens av dette må være full stans i unødvendig import av andre lands avfall.
For å legge til rette for framtidas industriarbeidsplasser mener Rødt det må stilles strengere krav til rensing 
sammen med statlige støtteordninger for utvikling og etablering av renere og mer effektiv renseteknologi.
Rødt mener at staten må tilrettelegge for og bidra til å finansiere regional avfallsteknologi for norske 
industriarbeidsplasser. For eksempel er hjørnesteinsbedriften Kronos Titan i Fredrikstad avhengig av å 
håndtere tynnsyre som avfallsprodukt fra produksjonen. Det finnes tekniske løsninger for inndamping (og 
rensing) av tynnsyre, men i dag er løsningene dyre og energikrevende.
I Sverige bygges det i disse dager renseanlegg for flyveaske. Det samme kan Norge få til. Fram til Norge har 
dette på plass, må det åpnes for et samarbeid mellom land.
Den politiske prosessen med å etablere et nytt nasjonalt deponi viser med all tydelighet at kommersielle 
interesser har vært viktigere enn miljø, eksisterende arbeidsplasser og lokal-samfunn. I Dalen gruver i Brevik 
i Telemark har et unisont lokalsamfunn gått mot deponi-planene. Et eventuelt deponi der vil bety kroken på 
døra for dagens gruvedrift og viktige arbeidsplasser. På Raudsand i Molde kommune i Møre og Romsdal 
er det planlagt en deponidrift som innebærer risiko knyttet til transport, forurensing av fjordsystemet og 
grunnvann. Rødt går mot begge disse lokaliseringene.
Nye løsninger for sirkulering og deponering av farlig uorganisk avfall må plasseres der det påvirker naturen 
og miljøet rundt i så liten grad som mulig. Rødt mener at en god løsning er å se på flere ulike lokaliseringer 
og opprette et tett samarbeid med våre naboland for å sikre mest mulig gjenvinning av avfall. Et steg i riktig 
retning vil være å konsekvensutrede relevante områder for deponivirksomhet. Det er en absolutt forutsetning 
at et nasjonalt deponi følges opp med storstilt investering i vei og infrastruktur, som er på plass før et deponi 
tas i bruk. Bare slik kan man sikre trygg transport av farlig, uorganisk avfall.
Rødt vil ha en storstilt statlig finansiert forskning på og investering i teknologiske løsninger for 
avfallsreduksjon, resirkulering og minimering av behov for avfallsdeponi.
Dette er en avfallspolitikk for framtidas miljø, lokalsamfunn, verdiskaping og arbeidsplasser.MILJØ47
Kap. 14: Samferdsel og 
kollektivtransport
Det er ingen tvil om at vi allerede nå må endre på hvordan og hvor mye vi reiser og hvordan vi transporterer 
varer og tjenester. Muligheten for bevegelse over avstand kan ikke avhenge av hverken geografi eller 
økonomisk situasjon, men være en lik mulighet for alle mennesker innenfor planetens tålegrenser. 
Transportsektoren må organiseres på en mest mulig miljøvennlig og sikker måte.
Offentlige, kollektive transporttjenester bør tilbys folk på lik linje med andre tjenester. Et godt 
kollektivtrafikknett gjør behovet for privatbiler mindre, slik at målet om ingen nysalg av fossilbiler innen 
2025 nås og utslipp reduseres. Dette gir bedre folkehelse gjennom bedret trafikksikkerhet, redusert 
lokal luftforurensing og tilrettelegging for økt mosjon som del av transportsystemet. Et samfunn med 
lavere utslipp av klimagasser og som stanser tap av naturmangfold og matjord, har ikke nytte av mer 
motorveier, større flyplasser og andre investeringer som øker trafikken. Midlene vi i dag bruker på dette, 
kan føres over til kollektivtrafikk, vedlikehold av eksisterende veinett og elektrifisering av ferger. Vi må bygge 
høyhastighetsjernbane framfor veiutvidelser, satse på sykkelfelt og gi buss, trikk og bane forrang i byene. 
Dette må skje parallelt med det tilrettelegges for et desentralisert arbeids- og tjenestetilbud. Flytrafikken 
mellom byene i Sør-Norge må reduseres kraftig ved et bedre togtilbud, mens kortbanenettet i nordlige 
distrikt må opprettholdes som en sentral del av infrastrukturen.
Rødt går mot utvidelse av veikapasitet i byområdene. Planlagte motorveiprosjekter i byområdene 
må skrinlegges. Vi må heller satse på rassikring og trygge veier i hele landet. Trafikksikkerhet og 
framkommelighet skal ikke være forbeholdt by og tettsteder. I byene ønsker vi omgjøring av bilkjørefelt på 
eksisterende flerfeltsveger til bussfelt og eventuelt felt øremerket godstransport. Rødt mener dessuten at 
parkeringsarealet i byene må reduseres – en stor del av det bør omgjøres til grøntområder og boligtomter.
14.1 Et samferdselssystem for miljø og sikkerhet
RØDT VIL:
a. Sikre at Nasjonal transportplan fortsetter å være et verktøy for en samordnet planlegging av 
norsk transportinfrastruktur, med mål om en kraftig reduksjon av den totale miljøbelastningen fra 
transportsektoren og samtidig bidra til økt sikkerhet.
b. Ikke bygge kapasitetsøkende motorveier. Trafikksikkerhet skal ivaretas gjennom oppgradering av 
eksisterende veinett, gul midtstripe, veiskulder, ras- og flomsikring og to- og trefeltsveier med midtdeler.
c. I hovedsak ikke tillate høyere fartsgrense enn 90 km/t.
d. Si nei til fergefri E39, inkludert prosjekter som Rogfast og Hordfast.
e. Si nei til ferjefri E39 fra Stavanger til Trondheim. Vei (E16) og bane mellom Arna og Voss og rassikring må 
ha førsteprioritet.
f. Si nei til motorvei gjennom Lågendeltaet verneområde, som i dag har lovens strengeste 
vernebestemmelser.
g. Skifte navn på byvekstavtaler tilbake til bymiljøavtaler, der et bedret bymiljø og ikke ytterligere 
vekst konkretiseres som hovedmålet med avtalene. Rødt vil at staten skal ta en større del av 
finansieringsansvaret i fordelingsnøkkelen for byvekstavtalene. Kollektivtrafikk, gang- og sykkelveier må 
få økt prioritet i avtalene.
h. Etablere og framforhandle egne bygdevekstavtaler mellom staten og distriktskommuner etter modell 
fra byvekstavtalene. Bygdevekstavtalene skal være lokalt forankret, og statens årlige bidrag skal komme 
gjennom statsbudsjettet. Bygdevekstavtalene skal ha som mål å oppnå nullvekst i persontrafikken, gjøre 
det mer attraktivt med gang, sykkel og kollektivtransport samt å svare på lokale utfordringer.
14.2 Jernbane og sjø framfor vei og luft
RØDT VIL:
a. Sikre et bedre hurtigbåttilbud på strekninger langs kysten.
b. Innføre gratis fergetransport for alle og ytterligere redusere priser på båt for dem som pendler til arbeid, 
utdanning eller offentlig velferdstilbud.
c. Satse på mer gods på bane og sjø. Dette krever et nærmere samarbeid med Sverige om lavere 
transportpriser på jernbanen, lengre godstog og tiltak mot sosial dumping både på terminalene og i 
transportbransjen. Havneinfrastrukturen skal også utvikles slik at mer av godstrafikken kan tas sjøveien. 48
MILJØSamlastingsterminaler som kan håndtere gods fra sjø og direkte over på bane, skal prioriteres. Et 
minstemål må være at 30 prosent av godset på vei over 300 km overføres innen 2029.
d. Ha elektrifisering av fergeflåten og hurtigbåter og samtidig stimulere til elektrifisering av privat skipsfart.
e. Ha et styrket statlig engasjement i forskning og utvikling innen ny , fornybar energi som drivstoff for 
skipstransport. Staten må ta et økonomisk medansvar for opprettelse av ladestasjoner ved landets 
havner.
f. Avslutte anbud på person- og godstrafikk på jernbane og reversere privatiseringen av jernbanen.
g. Øke veiavgiften for tungtransport, der jernbane eller andre mer miljøvennlige transportalternativer finnes.
h. Hindre byggingen av rullebane nr. 3 på Gardermoen og utvidelser av andre store flyplasser.
i. Redusere flytrafikken mellom de største byene i Sør-Norge gjennom flere togavganger, dobbeltspor og 
bygging av høyhastighetsbaner. Det skal innføres en progressiv avgift på flybilletter mellom de største 
byene i Sør-Norge.
j. Tilbakeføre Avinor til å være en statlig etat der utbygginger vedtas i Stortinget og finansieres over 
statsbudsjettet. Kapasitetsutvidelsen av flyplasser skal være unntaksløsninger. Andre transportformer, 
særlig skinnegående transport, skal prioriteres. Unntaket er de nordligste fylkene, der flytrafikk er en del 
av den lokale infrastrukturen. Avinor skal ikke ha et mål om vekst i trafikken, men om redusert flytrafikk 
mellom de store byene.
k. Gjennomføre en nødvendig forlengelse av rullebaner på kortbanenettet.
l. Styrke kortbanenettet i nord med flere avganger og flere FOT-ruter, og ha et prøveprosjekt med el-fly i 
nord når det blir teknologisk mulig.
m. Jobbe mot gjenåpningen av Moss lufthavn Rygge som sivil flyplass.
n. Avvikle taxfree-ordningen. Fram til dette skjer, bør Vinmonopolet overta driften.
o. Primært innføre et forbud mot privatfly , sekundært legge høyere avgifter på dem.
14.3 Kollektivtransport
RØDT VIL:
a. Ha et prøveprosjekt med mål om gratis kollektivtransport over hele landet for alle. I større byer skal gratis 
kollektivtrafikk kombineres med restriksjoner for biltrafikken.
b. Satse mer på skinnegående transport. Dette inkluderer Bybanen i Bergen. Rødt jobber for at Bybanens 
byggetrinn 5 skal bli en del av Nasjonal transportplan, og at prosjektet skal fullfinansieres av staten – ikke 
ved hjelp av uforutsigbare bompengeavgifter.
c. Gi fullt skattefradrag for arbeidsreiser med kollektivtrafikk, inkludert båt- og fergetrafikk.
d. Innføre reisefradrag på skatten fra første kilometer for personer som kjører kollektivt til jobb.
e. Umiddelbart innføre gratis månedskort til ungdom og studenter (uten aldersgrense), minstepensjonister 
og uføre, som gir rett til ubegrenset antall reiser med all kollektivtransport.
f. Ha flere ordninger der taxier kjører som kollektivtransport på faste, forhåndsbestilte ruter til lokal 
kollektivtransportpris.
g. At kollektivtransporten skal sikres hele året uavhengig av skoleruter.
h. Avslutte anbudspolitikken for kollektivtransporten. Det offentlige skal eie og drive kollektivtransporten.
14. 4 Trafikkregulerende tiltak og sykkel
RØDT VIL:
a. Innføre trafikkregulerende tiltak som det ikke er mulig for de rike å kjøpe seg forbi, som omgjøring av 
bilkjørefelt på eksisterende flerfeltsveier i storbyområdene til bussfelt og eventuelt felt øremerket for 
godstransport samt reduksjon av parkeringsarealet i byene.
b. Innføre en trafikkregulerende avgift på persontrafikken i de større byene som tar høyde for det 
økonomiske ståstedet hos den enkelte. Dette forutsetter at kollektivtilbudet i de aktuelle områdene blir 
styrket.
c. Arbeide for å inkludere rabatter basert på inntekt og geografi samt verdi av last på større biler dersom 
ulike modeller for bompenger og veiprising tas i bruk.
d. At det skal etableres sammenhengende sykkelveinett i alle byer og tettsteder og mellom tettsteder som 
ligger nært nok hverandre til at sykkel er et realistisk alternativ. Trafikkgruppene skal skilles så langt det 
er mulig, og nye sykkelveinett skal ivareta opplevd trygghet, framkommelighet og bidra til å redusere 
sykkelulykker.
e. Ha flere bysykkelordninger
f. Jobbe for nasjonale retningslinjer som gir kommunene mulighet til å regulere utleien av elektriske 
sparkesykler og lignende framkomstmiddel.MILJØ49
14.5 Miljøvennlig drivstoff
RØDT VIL:
a. Ta i bruk drivstoff som er mer klimavennlig på all offentlig transport der det er mulig, slik som 
biometangass, hydrogen og elektrisitet.
b. Differensiere avgiftene på drivstoff, slik at drivstoff i distriktene er billigere enn i de store byene.
c. Bygge ut god kapasitet av hurtigladere for elbil i alle kommunesentre.
d. Innføre et makstak for elbilsubsidier, slik at andelen av kjøpesummen over dette nivået blir ilagt de 
samme avgiftene som andre biler.
e. Ha større satsing på hydrogen som drivstoff.
14.6 Veinettet et nasjonalt ansvar
RØDT VIL:
a. At utbyggingen av fylkesveier, riksveier og stamveier ikke skal finansieres av bompenger.
b. Gjenreise Statens vegvesen som en samlet etat med ansvar for både bygging av infrastruktur og 
vedlikehold. Nye veier AS skal avvikles.
c. Prioritere utbedringen av farlige veistrekninger og ulykkespunkter med midtdelere der det er 
hensiktsmessig og rassikring på utsatte steder.
d. Utvide de smaleste fylkes- og riksveiene slik at de blir minimum 6 meter brede, og at de kan merkes med 
gul midtstripe.
e. At all infrastruktur skal bygges, driftes og vedlikeholdes av det offentlige.
f. At når statlige veier reklassifiseres til fylkesveier, da skal det følge med økte overføringer tilsvarende 
driftsutgiftene med å vedlikeholde veiene. Den samme overføringen skal kommunene få når fylkesveier 
reklassifiseres til kommunale veier.
g. Innføre forbud mot kabotasje.
14.7 En jernbane rustet for framtida
RØDT VIL:
a. Bygge høyhastighetsjernbane med dobbeltspor til bruk for økt regional og langdistansetransport for 
personer og gods, med det eksplisitte målet å redusere trafikk på vei og med fly .
b. At antall sovevogner øker betraktelig, og at det skaffes flere togsett for langdistanse-trafikken slik at det 
blir avganger hver annen time mellom Oslo og Stavanger, Bergen og Trondheim.
c. Sikre at jernbaneutbygging skjer gjennom offentlig prosjektfinansiering for å sikre en hurtig utbygging.
d. Utvide jernbanenettet til hele landet og koble det sammen med svenske og finske linjer. Ofotbanen er 
landets tyngst trafikkerte jernbane og har for liten kapasitet. Det skal bygges dobbeltspor på Ofotbanen. 
Det skal også innføres et samarbeid med Sverige og Danmark for å koble norsk høyhastighetsjernbane 
til kontinentet og ha tilbud om nattog til Tyskland fra Oslo. Systemet for billettsalg for slike tog skal gjøres 
enklere gjennom samarbeid mellom land.
e. Satse på elektrifisering av jernbanen, flere dobbeltspor og flere lange krysningsspor på enkeltsporet 
jernbane. Oppgradering av Nordlandsbanen skal prioriteres. Utbygging av Nord-Norgebanen fra Fauske 
til Harstad og Tromsø skal inn i nasjonal transportplan, og igangsettes i løpet av perioden. For å volde 
minst mulig skade skal hensyn til reindrift og naturmangfold prioriteres ved valg av trasé og bygg.
f. Opprette et prøveprosjekt med hydrogendrevne lokomotiv som alternativ til elektrifiseringen av 
Nordlandsbanen.
g. Oppgradere alle eksisterende baner med flere krysningsspor, flere parallelle spor og mer effektive 
terminaler.
h. Fullføre utbyggingen av fjernstyring på stambanenettet.
i. Opprettholde eksisterende jernbanelinjer med ulik trasé der det er et stort gods- eller passasjergrunnlag, 
også etter at høyhastighetsbaner er bygd.
j. Ta inn vedlikeholdsetterslepet på eksisterende banenett så fort det er teknisk mulig.
k. Bringe i stand eksisterende banenett til å stå mot økt ekstremvær i framtida.
l. Renasjonalisere jernbanen i Norge og gjenreise den som en samlet etat med ansvar for både 
infrastruktur, transport, vedlikehold og renhold.
m. Nedlegge veto mot EUs Jernbanepakke 4 og reversere den dersom den vedtas.
n. Skifte navn på Vy til NSB og samle en rekke av selskapene som i dag driver jernbanen, under én paraply .
o. Slå sammen Flytoget og NSB (Vy).
p. Forlenge Gjøvikbanen til Moelv med bru. Videre binde sammen Gjøvikbanen og Dovrebanen.
q. Bygge lyntog Oslo – Bergen / Stavanger over Haukeli.50
MILJØ14.8 Universell og forutsigbar transport
RØDT VIL:
a. Lovfeste krav om generell tilgjengelighet / universell utforming skal innfris raskt i all kollektivtransport, på 
hele reiseruten og i alle ledd den reisende forholder seg til både fysisk og digitalt
b. At de reisende ved forsinkelse og innstillinger skal ha rett til å bytte til neste avgang uansett operatør, så 
sant det er plass
14.9 Cruiseskipnæringen
RØDT VIL:
a. Innføre konsesjonsordning for cruiseanløp med mål om å redusere trafikken kraftig. Konsesjon 
auksjoneres ut til høystbydende. For å delta i auksjonen stilles det strenge klima- og miljøkrav, slik som 
krav om landstrøm ved anløp.
b. Gi kommunene større handlingsrom til å si nei til cruiseanløp.
c. Stille krav om nullutslipp fra cruisenæringen innen 2025.
d. Stille ufravikelige krav for konsesjonen at Hurtigruten skal ha anløp i alle tradisjonelle havner for frakt og 
som kollektivtilbud langs kysten.
e. Nasjonalisere Hurtigruten når dagens avtale går ut i 2030.
f. Sikre at cruiseturisme langs norskekysten ikke skal subsidieres av offentlige midler.
g. Gjenreise Hurtigruten som kollektiv- og godstilbud for innbyggere langs kysten fra Bergen til Kirkenes.
 MILJØ51
Kap. 15: Dyrevern
På samme måte som både mennesker og natur blir negativt påvirket av kapitalismen, er dyr også ofte 
offer for det evige jaget etter profitt. Naturlige habitater forsvinner fordi naturen bygges ned, og industrier 
der dyrehold er sentralt, blir pressa til å velge profitt framfor god dyrevelferd. Dette skaper unødvendige 
lidelser for dyrene, og stadig flere arter står i fare for å bli utrydningstruet. Synet på at dyr utelukkende skal 
ha en underholdnings- eller nytteverdi, fører også til manglende dyrevelferd for familiedyr. For å løse disse 
problemene trenger vi et lovverk som sikrer dyrenes rettsvern og slår hardere ned på dyremishandling. 
Hvordan vi forvalter naturen og hvordan vi organiserer landbruk og fiskeri, er også sentralt for å skape et 
samfunn uten unødvendig lidelse for dyrene.
RØDT VIL:
a. Flytte veterinærvesenet og ansvaret for dyrevelferdsloven fra Mattilsynet under Landbruks- og 
matdepartementet til et nytt Statens dyrevern under Klima- og miljødepartementet.
b. Innføre forbud mot ville dyr i sirkus.
c. Sikre dyrepoliti i alle politidistrikt og øke bevilgning til disse samt heve strafferammen for 
dyremishandling til 5 år.
d. Innføre obligatorisk ID-merking av familiedyr.
e. Innføre forbud mot all handel med ville dyr.
f. Modernisere avl og tilsyn med avl av familiedyr, slik at dette foregår ved bruk av databaser og sikrer 
at dyr det avles på, er med god funksjon og helse. Regelmessig avl av familiedyr skal bare foretas av 
oppdrettere som har gjennomgått et utdanningsprogram i avl, funksjon og helse.
g. Få på plass retningslinjer for hvem som har ansvar for hjemløse familiedyr, slik at familiedyrenes rettsvern 
ivaretas i henhold til dyrevelferdsloven.
h. Begrense og fase ut bruken av forsøksdyr til annet enn medisinsk forskning ved bl.a. å styrke utviklinga av 
alternativ til dyreforsøk og øremerke finansiering til dyrefri forskning og produkttesting. Så lenge det ikke 
finnes fullgode alternativer til dyreforsøk, skal det kreve strengere rapportering for å kunne gjennomføre 
slike forsøk.
i. Forby hold av eksotiske dyr som familiedyr.
j. Opprettholde forbudet mot pelsdyroppdrett og sikre kompensasjon og nødvendige omstillingsmidler i en 
overgangsfase for oppdrettere som har avviklet produksjon, og innføre importforbud for pelsprodukter.
k. Forby import og salg av dyreprodukter som er produsert ved metoder som er forbudt i Norge.
l. Yngletidsfredning må være absolutt, og hverken hijakt eller buejakt skal tillates.
m. Utrede en ordning for subsidiering av kastrering eller sterilisering av katter.52
INDUSTRI OG RESSURSFORVALTNINGDel 5 Industri og 
ressursforvaltning INDUSTRI OG RESSURSFORVALTNING53
Kap. 16: Industri
All verdiskaping er viktig for samfunnet, men industrien er i en særstilling fordi den produserer varer vi kan 
eksportere, den utvikler ny teknologi, og den gjør det mulig å nyttiggjøre natur-ressursene. Uten varig høy 
sysselsetting, et høyproduktivt arbeidsliv og flere verdensledende industrinæringer ville det økonomiske 
grunnlaget for en solid velferdsstat i Norge se ganske annerledes ut. Derfor er det viktig for Rødt at Norge 
skal være en industrinasjon, og vi mener industripolitikken må bli en viktig del av klima- og miljøpolitikken. 
Sammen sikrer dette vårt livsgrunnlag – noe å leve av, og en klode å leve på.
I Norge må en slik produksjon i stor grad basere seg på naturgitte og menneskeskapte nasjonale fortrinn. Vi 
har en lang kystlinje og god tilgang på råstoffer, råvarer og kraft.
Vi har også en godt organisert arbeiderklasse med en verdensledende industriell kompetanse. Slik har 
det blitt som en konsekvens av generasjoner med arbeiderkamp. En aktiv statlig industripolitikk gir unike 
muligheter til å ivareta og forsterke dette. Rødt vil støtte alle klubber og fagforeninger som vil redusere 
kapitalens makt over arbeidshverdagen. Produksjonen kan gjøres mer demokratisk i alle ledd.
De siste tiåra har Norge lagt til rette for en ekstremt sterk satsing på raskt uttak av olje og gass. 
Profittmulighetene innenfor denne næringen har trukket både kapital og kompetanse til olje- og 
gassindustrien og i betydelig grad svekket annen industri og annet næringsliv. Som en konsekvens av dette 
har vi fått et økende handelsunderskudd fra aktivitetene på fastlandet. Likevel har Norge gjennom vårt 
betydelige oljedrevne overskudd også bidratt til mange andre lands handelsunderskudd.
Vi må forlate den «næringsnøytrale» konsensusen og gjøre industripolitikk om til politikk igjen. Vi må bruke 
det statlige eierskapet og konsesjonspolitikken aktivt for å sikre verdiskaping og økt videreforedling med 
utgangspunkt i den eksisterende industrien. Råvarene som allerede høstes og utvinnes, må brukes til 
industribygging her hjemme og ikke sendes uforedlet ut av landet.
For å få til dette må noe av rikdommen fra oljevirksomheten tas i bruk. Formålet med oljefondet er å 
forvalte formuen for framtidige generasjoner. Finansformue på bok har lite å si om femti eller hundre år hvis 
industrien samtidig er nedbygd, arbeidsplassene forsvunnet og klimaet har kollapset. Rødt mener vi må 
bruke deler av oljefondet på investeringer her hjemme, i industribygging og klimavennlig infrastruktur som 
jernbane og havner.
16.1 Aktiv industripolitikk
RØDT VIL:
a. Opprette et eget industridepartement med ansvar for arbeidet med å gjenreise Norge som en 
mangfoldig industrinasjon. En forutsetning for en vellykket industrisatsing er en nasjonal industripolitikk 
med konsesjonslover, differensiert arbeidsgiveravgift og andre støtteordninger til industri i distriktene. 
Norges tilknytning til EØS står i veien for dette. EU og EØS forbyr statlig støtte til industrien og vil dermed 
at markedet skal styre. Vi må forlate den «næringsnøytrale» EU-politikken og trosse ESA.
b. Øke fastlandsindustriens andel av bruttonasjonalproduktet til ti prosent og skape minst 100 000 nye 
industriarbeidsplasser i klimavennlige næringer innen 2025.
c. Opprette et nasjonalt industrifond, hvor en andel av oljefondet settes av til å gjøre strategiske 
investeringer i hjemlig industriproduksjon, med formål om å sikre teknologisk utvikling, økt eksport av 
varer, flere industriarbeidsplasser, økt verdiskaping og mer videreforedling i Norge.
d. At nytt og eksisterende statlig eierskap skal brukes aktivt for å beholde og videreutvikle 
industriproduksjon i Norge, øke graden av videreforedling og gjenvinning og sikre lengre verdikjeder i 
norsk industri.
e. Gjeninnføre en sterkere ervervs- og konsesjonslovgivning for å beskytte norsk industri mot utenlandske 
oppkjøp. Rødt støtter andre land i deres arbeid for det samme.
f. Stoppe utflagging av lønnsom industri i Norge og føre en aktiv politikk for å hente hjem industri som er 
flagget ut tidligere, eventuelt i samarbeid med våre nordiske naboland.
g. At oppdrag i forbindelse med investeringer i offentlige virksomheter og statlige selskaper skal 
gis til produksjonsbedrifter i Norge. Det skal stilles krav til godt partssamarbeid, faste ansettelser, 
begrensninger i kontraktskjeder og strenge krav til energieffektivisering, HMS og ytre miljø.
h. Ha nulltoleranse for subsidieeksport. Enova og andre nasjonale støtteordninger skal rettes mot 
prosjekter som har en høy andel av verdikjeden lokalisert i Norge, og prosjekter som gjør det mulig å 
reetablere produksjon som tidligere er flyttet ut av landet.54
INDUSTRI OG RESSURSFORVALTNINGi. Gi økte tilskudd til Enova over statsbudsjettet, spesielt til klimatiltak i industrien.
j. At den rene fornybare kraftproduksjonen skal brukes som et industripolitisk og miljømessig virkemiddel 
som sikrer industrien tilgang til langsiktige rimelige kraftkontrakter, med strenge krav til miljø og aktiv 
produksjon.
k. Arbeide for balanserte handelsavtaler som ivaretar behovet for internasjonalt varebytte. Samtidig skal 
avtalene sikre mulighet for nasjonal utvikling og demokratisk kontroll på egne ressurser.
l. Nedlegge dagens Innovasjon Norge og bygge opp et nytt statlig verktøy for nærings-utvikling med fokus 
på industri og produksjon.
m. Styrke de regionale utviklingsfondene med virkemidler som kan bidra til å utvide eksisterende 
industriklynger, forlenge produkt- og verdikjeder og skape lokalt forankrede arbeidsplasser.
n. Stille strenge krav til utbytte, lederlønninger og bonuser når staten går inn med subsidier og støtte til 
industrien.
o. Utdanne flere industrifagarbeidere, desentralisert i nærhet til industriklynger og i samarbeid med partene 
i arbeidslivet for å sikre at det finnes kvalifisert arbeidskraft til industrien og trygge jobber for dem som 
utdanner seg.
p. Etablere et offentlig bemanningsselskap for industrien som legger til rette for utlån av arbeidskraft 
mellom bedrifter og sørger for gode arbeidsvilkår og faste ansettelser i sektorer hvor behovet svinger 
mellom store prosjekter.
q. At nye og eksisterende statlig eierskap skal brukes aktivt for å øke arbeidernes styringsrett over egen 
arbeidshverdag, produksjon og langsiktig planlegging. Når staten bidrar med midler, være seg til 
forskning, investering eller annen tilrettelegging, skal dette medføre at demokratiske institusjoner også 
får makt over virksomheten.
r. Arbeide for en lovendring etter modell av italiensk lov der alle arbeiderne ved en bedrift som skal flagges 
ut, eller som går konkurs, kan få utbetalt inntil tre års trygdeutbetalinger hvis de ønsker å kjøpe bedriften 
og tilhørende produksjonsmidler for å drive videre. Videre må loven sikre statlige lån med lav rente og 
nødvendig opplæring for å kunne fortsette driften.
s. Endre energiloven slik at vannkraft og andre fornybare energikilder på nytt blir definert som profittfrie 
områder og en samfunnsressurs – ikke en forretningsmessig vare.
16.2 Verftsindustri
RØDT VIL:
a. At norske skip og installasjoner på sokkelen så langt det er mulig skal bygges på norske verft. Staten må 
ta grep for å sikre norske verft mot internasjonal lavlønnskonkurranse.
b. At norske verdensledende skipsverft og forskningsmiljøer brukes som utgangspunkt for en storstilt 
satsing på utvikling av hydrogen som drivstoff i ferger, skip og landtransport.
c. Opprette støtteordninger for fylkeskommunal satsing på ikke-forurensende ferger og hurtigbåter hvor 
byggekontraktene går til verft og produksjonsbedrifter i Norge.
d. Vurdere alternativ bruk av utrangerte installasjoner på sokkelen til kraftproduksjon (vindkraft og 
bølgekraft) og karbonlagring. For å ivareta installasjoner som skal fjernes, skal det opprettes 
miljøstasjoner for oljevirksomhet i tilknytning til eksisterende verftsindustri langs kysten. Miljøstasjonene 
skal tildeles oppgavene med sanering, demontering og materialgjenvinning av disse.
e. Hindre eksport av utrangerte skip og skipsskrog som i dag skaper miljøproblemer i andre land. Norske 
skip skal demonteres og resirkuleres i Norge etter strenge krav til materialgjenbruk, håndtering av 
miljøgifter og lokale utslipp.
f. Etablere produksjonsanlegg for skipsskrog over 75 meter i tilknytning til eksisterende verftsindustri for å 
ta tilbake en større del av den maritime verdiskapinga som tidligere skjedde i Norge.
g. Etablere industrielle støtteordninger som gir økt og kontinuerlig drift og industri-arbeidsplasser på 
norske verft til oppsirkulering av utgått maritim tonnasje.
16.3 Næringsmiddelindustri
Mat- og drikkevareindustrien sysselsetter en av fem industriansatte i Norge og er avgjørende for landets 
matvaresikkerhet. Forutsetningene for viktige deler av denne industrien er et styrka tollvern for matvarer, som 
ikke skal undergraves av importkvoter, og en fortsatt regulert og forhandlingsbasert landbruksproduksjon i 
Norge. Det er viktig at fiskeripolitikken sikrer stor grad av videreforedling av råvarene i Norge. Forutsetningen 
for et styrket landbruk i Norge er at råvarene videreforedles i Norge. Uten mulighetene for lokal 
videreforedling svekkes grunnlaget for landbruket vesentlig.
RØDT VIL:
a. Satse på utviklingen av bioøkonomi for å sikre en økt videreforedling av ressurser fra hav, jord og 
skog, spesielt at eksporten av massevirke og ubearbeidet fisk erstattes av videreforedlingsbedrifter i INDUSTRI OG RESSURSFORVALTNING55
distriktene.
b. Øke andelen norskprodusert mat og drikke i det norske markedet.
c. At virkemidler som sikrer at videreforedling av kjøtt, fisk, meieriprodukter, grønnsaker, frukt og bær, skjer 
nær produksjonsstedet.
d. Ha en avgiftspolitikk som utformes slik at den tar hensyn til reelle helsemessige virkninger samtidig med 
at den ivaretar utviklinga av norsk industri og begrenser grensehandelen.
e. Sikre nasjonalt eierskap til viktige aktører til videreforedling av både landbruksprodukter og sjømat. 
Også innenfor dagens handelsregime er nasjonal kontroll med viktige produsenter strategisk viktig for 
sysselsetting og verdiskaping
f. Styrke samvirkene og arbeide for flere samvirker innenfor videreforedling av landbruk og fiskeindustri. 
Det må være ei forutsetning at dette er reelle samvirker og ikke kommersielle foretak i forkledning.
16.4 Treforedling, prosessindustri og forsvarsindustri
RØDT VIL:
a. Opprette et statlig industrilokomotiv innenfor treforedling for å ta igjen det investeringsforspranget våre 
naboland har.
b. Vurdere strategiske statlige oppkjøp i viktige treforedlingsbedrifter som Borregaard og Norske Skog.
c. At Skog22 må følges opp med politiske vedtak slik at verdikjeden skog og tre blir et strategisk 
satsingsområde i norsk næringspolitikk.
d. Sikre rammevilkåra for kraftforedlende industri med langsiktige kraftkontrakter, fritak for elavgift og 
redusert nettleie.
e. Ha mål om nullutslipp i prosessindustrien, med statlig støtte til prosjekter som utvikler ny teknologi.
f. Ha storstilt statlig satsing på grønn batteriproduksjon, med særlig vekt på maritime batterier.
g. Ha en høy selvforsyningsgrad av produksjon og vedlikehold av forsvarsmateriell. Av sikkerhets- og 
beredskapshensyn er det viktig at Forsvaret besitter størstedelen av den tekniske kompetansen.
h. Opprettholde et strategisk offentlig eierskap i forsvarsindustrien og et tett samarbeid med Forsvaret, da 
det er av avgjørende betydning for vår sikkerhet.
i. At norsk forsvarsindustri søker samarbeid om produksjon av forsvarsmateriell med våre nordiske naboer.
16.6 Nye industriprosjekter
Vi trenger både nye energikilder og nye arbeidsplasser når vi går fra en fossil til en fornybar hverdag. Norge 
har alle muligheter til å løse disse problemstillingene samtidig. Gjennom forskning og ny teknologi kan vi 
være med på å bidra til at verden går i fornybar retning, vi kan sikre norske arbeidsplasser og vi kan bruke 
teknologien til å sikre at egen kraftproduksjon og  utbygging skjer på en minst mulig naturinngripende måte.
RØDT VIL:
a. Sikre en langsiktig forutsigbar finansiering av forsknings- og pilotprosjekter på karbonfangst- 
og lagringsteknologi som er tilknyttet produksjonsutslipp på land, som avfallshåndtering og 
sementproduksjon, og lagring i Nordsjøen.
b. Sette i gang et statlig pilotprosjekt for elektrisitetsproduksjon fra dyp geotermisk energi, basert på 
geologisk kunnskap og boreteknologi fra petroleumssektoren.
c. Ha forskning på nye energibærere som hydrogen og ammoniakk og tilrettelegge for utbygging av 
infrastruktur og distribusjon.
d. Ha forskning på produksjon av hydrogen ved elektrolyse.
e. Opprette et eget forskningsprogram for økt ressursutnyttelse av biprodukter i eksisterende industri.
f. Ha offentlig finansiert forskning på og investering i teknologiske løsninger for avfallsreduksjon, 
resirkulering og minimering av behov for avfallsdeponi også for eksisterende industri med store 
avfallsproblemer.
g. Bygge opp eller gjenreise norsk industri innenfor forbruksvarer, småelektronikk og hjemmeteknologi, 
eventuelt i strategisk samarbeid med naboland.
 56
INDUSTRI OG RESSURSFORVALTNINGKap. 17: Olje og gass
Olje- og gassindustrien har gitt Norge stor rikdom i form av eksportinntekter, skatteinntekter, arbeidsplasser, 
teknologiutvikling og en enorm finansformue som er plassert i Oljefondet. Forbruket av bl.a. slike ikke-
fornybare ressurser har også gitt menneskeheten nyttige materielle goder og en omfattende lettelse i 
arbeid som før slet ut menneskekroppen. Oljearbeidernes kunnskap, kompetanse og kampkraft har vært 
avgjørende for å bygge norsk industri. Når de globale klimagassutslippene skal reduseres ned mot null de 
neste 30 åra, vil det påvirke vår viktigste næring og hele den norske økonomien og særlig lokalsamfunn som 
er bygd opp rundt aktiviteten på norsk sokkel. Uten en planmessig og rettferdig oppbygging av ny industri vil 
vi stå i fare for å miste både arbeidsplasser, kompetansemiljøer og kunnskap som fellesskapet er avhengig 
av. Alternativet er ikke å fortsette som før, men å vente på en markedsstyrt krasjlanding den dagen globale 
klimaavtaler og karbonavgifter virkelig får effekt. En slik kollaps tjener hverken arbeidsfolk eller miljøet på. 
Det så vi under oljenedturen i 2014, da aksjonærer og ledere fikk milliarder i utbytter og bonuser mens folk 
mista jobben i tusentalls.
17 .1 Veien ut av oljealderen
Dagens oljearbeidere skal være med på å bygge morgendagens klimaløsninger. Derfor har vi ikke råd til å la 
dem gå arbeidsløse. Rødt ser behovet for en enorm statlig innsats når produksjonen av olje og gass vil synke 
betydelig de neste åra. Det var staten som bygget opp det norske oljeeventyret, og det bør være staten som 
tar ansvaret for å trappe det ned på en sosialt rettferdig måte.
På kort sikt er det behov for et omfattende investeringsprogram for leverandørindustrien, som er den 
avgjørende nøkkelen for å bevare arbeidsplasser langs kysten. Samtidig må vi bygge ut andre eksisterende 
industrigreiner, for eksempel næringsmiddelindustri, treforedling, kraft-krevende industri og lignende. På 
mellomlang sikt må det etableres helt nye industrigreiner på skuldrene av kompetansen i dagens olje- og 
leverandørindustri.
RØDT VIL:
a. At nedtrappingen av olje- og gassnæringen skal skje planmessig og demokratisk styrt for å hindre tap av 
arbeidsplasser.
b. Ha et statlig investeringsprogram som er rettet mot leverandørindustrien for på kort sikt å erstatte 
oppdrag som følge av stopp i nye utbygginger på sokkelen. Innholdet i programmet skal utmeisles av 
staten, industrien og fagbevegelsen for å sikre at samfunnsnyttige investeringer kobles med det faktiske 
behovet for arbeid og oppdrag.
c. Ta Equinor av børs, avvikle utenlandssatsingen i olje- og gassprosjekter og å gjøre selskapet til et 
industrilokomotiv for samfunnsbygging i hele Norge.
d. At omstillingsplanen må peke på felt som skal stenges, og prioritere stenging av felt i sårbare områder, 
felt med høyest energibehov ved utvinning og felt med marginal lønnsomhet. Equinor skal brukes for 
å kjøpe opp felt fra andre selskaper slik at feltene kan trappes ned. Mer langsiktige gasskontrakter bør 
reforhandles for å oppnå en raskere nedtrapping av gassproduksjonen.
e. At staten i dialog med fagbevegelsen utvikler et helhetlig omskolerings- og etter-utdanningstilbud 
til arbeidere i bedrifter og næringer som er i omstilling slik at arbeiderne kompenseres for utdanning 
og sikres inntekt og rettigheter. Staten skal kartlegge kompetansebehovet i en grønn omstilling og 
muligheter for overføring fra petroleumssektoren. Gjennom den aktive næringspolitikken som vi har 
skissert i kapittel 16, skal det skapes bærekraftige arbeidsplasser i hele landet, slik at kompetansene i 
petroleumsindustrien overføres til andre næringer. Utdanningstilbudet til dagens elever og studenter skal 
formes slik at alle kan utvikle kompetanse for å finne arbeid i eksisterende og nye bærekraftige næringer.
17 .2 Planlagt nedtrapping av olje- og gassnæringen
RØDT VIL:
a. At ingen nye letetillatelser innvilges på norsk sokkel, heller ikke gjennom TFO-ordningen (tildeling i 
forhåndsdefinerte områder). 23., 24. og 25. konsesjonsrunde skal trekkes tilbake.
b. At bare igangsatte og vedtatte utbygginger skal gjennomføres. Alle andre uoppdagede ressurser, funn 
og funn i felt skal forbli urørte.
c. Avslutte geologisk kartlegging og seismikkskyting som har som formål å starte ny leteaktivitet på 
sokkelen.
d. Ha varig vern og petroleumsfrie områder utenfor Lofoten, Vesterålen og Senja, Mørebankene, Skagerrak, 
havområdene rundt Jan Mayen og polarfronten. Videre stanse petroleumsaktiviteten ved Trænarevet.
e. At det ikke skal være noen petroleumsvirksomhet innenfor iskantsonen, definert ut fra føre-var-prinsippet INDUSTRI OG RESSURSFORVALTNING57
og anbefalinger fra statens egne faginstitusjoner til området innenfor grensa med isfrekvens på 0,5 
prosent i april.
f. Avvikle leterefusjonsordninga og opphørsrefusjonsordninga, fjerne friinntekta og øke avskrivingstida for 
investeringer i olje og gass.
g. Ha økt demokratisk styring av petroleumsvirksomheten ved å senke terskelen for hvilke planer for 
utvikling og drift (PUD) som skal behandles av Stortinget.
17 .3 En bedre oljenæring
RØDT VIL:
a. Ikke ha elektrifisering av sokkelen på grunn av den massive mengden natur som må bygges ned og 
havområder som påvirkes ved det økte energibehovet dette medfører. Elektrifisering av sokkelen fra land 
eller basert på havvind innebærer bare en økning av et energibehovet og vil resultere i at gassen selges 
og forbrennes et annet sted.
b. Styrke oljevernberedskapen og ha strengere reaksjoner på ulovlige utslipp fra oljeselskapene.
c. Sikre leverandørindustriens forhandlingsmakt i møte med oljeselskapene, ikke minst Equinor.
d. Stoppe snikflyttingen av Equinor fra Stavanger til Fornebu og sørge for at olje- og gassvirksomheten 
kommer hele landet til gode, også i sin avsluttende fase.
e. Sikre at ansatte på flerbruksfartøy omfattes av norsk arbeidsmiljølov.
f. Tette igjen hullene i reguleringen av arbeidstid, forby bemanningsbyråer og øke minstelønna (i 
petroleumsindustrien).
g. Vedlikeholde og forbedre felt som allerede er i drift, ved å investere i bedre miljøteknologi.
h. Ha planmessig og miljøsikker plugging av oljebrønner.
i. At skyting av seismikk skal ta hensyn til sjøpattedyr og alle andre havlevende dyr. Sjøpattedyr skal derfor 
inkluderes i dagens seismikkveileder.58
INDUSTRI OG RESSURSFORVALTNINGKap. 18: Kraftproduksjon
I over hundre år har vannkraften har vært en av de viktigste bærebjelkene for norsk industri-utvikling og gitt 
fornybar kraft til hus og hjem i hele landet. De naturgitte ressursene i fossefall og elver har gjennom den 
kraftforedlende industrien blitt til metaller og industriprodukter som eksporteres ut i verden. Så lenge vi 
forvalter vannkraften riktig, er dette en miljøvennlig industri hvor det som i andre deler av verden produseres 
med store klimagassutslipp, kan produseres her hjemme uten utslipp. For Rødt er det viktig klimapolitikk 
å unngå krafteksport som medfører effekttap og samtidig slår beina under den grønne industrien vi er 
avhengig av når oljesektoren skal trappes ned.
All kraftproduksjon medfører naturinngrep, og utbygginga av vannkrafta har allerede lagt stort beslag på 
natur og økosystemer. Forvaltninga av kraftressursene må derfor skje med strenge miljøkrav, og Norge må 
beholde selvråderetten over disse ressursene.
RØDT VIL:
a. Sette i gang en samkjørt rehabilitering av eksisterende vannkraftverk for å sikre høy energiutnyttelse, god 
miljødesign og oppgraderte anlegg for framtida. Her må staten sikre at norsk industri som produserer 
utstyr, bli sikra.
b. Ha stans i store, nye vannkraftutbygginger.
c. Gjeninnføre totalforbud mot kraftutbygging i verna vassdrag.
d. Utvide hjemfallsretten til å omfatte alle kraftverk over 0,5 MW.
e. Kreve en sesongbestemt minstevannstand i kraftmagasinene.
f. Videreføre Statkraft og Statnett som heleide statlige enheter. De skal ikke lenger drive etter 
forretningsmessige prinsipper, men forvalte energien som samfunnsressurs. All videre kraftutbygging i 
privat regi skal underlegges konsesjonslovene og tilfalle staten når konsesjonstiden er over.
g. Si nei til vindkraft på land, i fjæra og havvind på sokkelen.
h. Innføre grunnrenteskatt for vindkraftanlegg.
i. Si nei til nye vindkraftanlegg på land uavhengig av plan- og utbyggingsstatus, og krav til eiere av 
igangsatte anlegg om å finansiere opprydding av anlegget og tilbakeføring av området til natur.
j. At det ikke skal bygges ut atomkraftverk i Norge. Norge skal bidra til at atomkraftverket på Kolahalvøya 
stenges på en sikker måte.
k. Si nei til bygging av nye overføringslinjer for eksport av kraft og stoppe prosessen med utbygging av 
NorthConnect.
l. Melde Norge ut av EUs energibyrå Acer.
m. Endre skattleggingen av vannkraftselskap slik at det kan gjennomføres investeringer i oppgradering og 
effektivisering av kraftproduksjonen uten miljøødeleggelser.
n. At kommunene der krafta blir produsert, gjennom dagens kraftinntektssystem skal beholde en større del 
av verdiskapinga.
o. Innføre vanlige avskrivningsregler for vindkraft.
p. Revidere gamle vannkraftkonsesjoner for å sette restriksjoner på senkningsfart, sette 
sesongavgrensninger på høyeste og laveste vannstand, stille krav til minstevannføring og omfang av 
effektkjøring.
q. Ha vitenskapelige totalvurderinger av «grønn energi» og energibærere (ammoniakk, biomasse, hydrogen 
osv.) som ikke bare ser på reduserte utslipp ved sluttbruk, men også på energibruk, utslipp og avfall i hele 
livsløpet.
r. Legge til rette for økt fornybar kraftproduksjon som ikke baserer seg på store naturinngrep, f.eks. ved å 
stille krav til solceller på bygninger der det er hensiktsmessig.
s. Legge til rette for kooperativ utbygging av solenergi i liten skala.
t. Ha en nasjonal og statsfinansiert satsing på redusert energibehov og -forbruk gjennom 
energieffektivisering og -sparing.
u. Avskaffe det fiktive strømmarkedet. Forbrukerne må kjøpe strøm direkte fra kraftverket strømmen 
uansett kommer fra.
v. Ha et to-prissystem for strøm til husholdningene – rimelig strøm til basisforbruk og dyr strøm til 
luksusforbruk.INDUSTRI OG RESSURSFORVALTNING59
Kap. 19: Varehandel
Varehandelen står for en betydelig sysselsetting, og desentralisert handel er av stor betydning for 
levedyktige lokalsamfunn i hele landet. Tilgang til markedet er av stor sentral betydning for viktige deler av 
norsk industri, som næringsmiddelindustrien og andre produsenter av dagligvarer og forbruksvarer.
Netthandelen innebærer en stor endring av varehandelen. Omstruktureringen må skje slik at de ansattes 
vilkår ikke svekkes, og at eventuelt overflødige sikres annet meningsfylt arbeid. Denne utviklinga er drevet 
av teknologi, men er forsterket av de påståtte stordriftsfordelene konsern som Amazon har. Påståtte, fordi 
viktige fordeler ikke skyldes stordrift, men er maktrabatter i innkjøp og skattefordeler som internasjonale 
konsern har sammenliknet med lokale bedrifter bl.a. knyttet til bruk av skatteparadis – i tillegg til at de er 
fagforeningsfiendtlige og driver en grov utbytting og underbetaling av de ansatte.
Mye handel er kontrollert av få aktører. Dagligvarer er et ekstremt eksempel på det. Tre aktører, Rema, Coop 
og NorgesGruppen, kontrollerer markedet. Deres innkjøpssystem med svært store rabatter til leverandør, 
gjør det så godt som umulig å etablere butikker uten å knytte seg til en av kjedene. Rabattene som er 
knyttet til de største aktørene, gjør lokal produksjon og tilgang til markedet vanskelig. Kjøpesentre fungerer 
svært negativt for øvrig handel. De mest attraktive kjedene, som Vinmonopolet, lokkes til sentre med 
svært rimelige leiekontrakter som delvis finansieres av mindre butikker. Kjøpesentrenes avtalestruktur, der 
kontraktene normalt fornyes hvert femte år, fungerer som stengsel for åpen debatt om hvordan sentrene 
fungerer. Kritiserer man sentrene, risikerer man å bli utestengt. Problemene forsterkes ved at slike rabatter 
holdes hemmelige. Dette skjuler hvordan makt anvendes og bidrar til konsentrasjon. I konkurranse må 
det normalt være et minstekrav at man kjenner alternative priser. Åpen, kontrollerbar prising bør være en 
selvfølge mellom handelens aktører og leverandører.
RØDT VIL:
a. Ha full åpenhet om innkjøpsbetingelser og priser mellom industri og handel.
b. Sikre åpenhet om kjøpesentres avtalevilkår.
c. Arbeide for å opprette et felles innkjøps- og distribusjonsselskap som kan forhandle felles rabatter 
som er tilgjengelige for alle butikker, også butikker utenfor kjedenes kontroll. Selskapet skal koordinere 
distribusjon med direktedistribusjon fra produsent og samdistribusjon der dette er miljømessig gunstig.
d. At så lenge et slikt felles system ikke er etablert, sikre produsentenes rett til å bruke egendistribusjon 
hvis de mener det er formålstjenlig.
e. Sikre innkjøpsbetingelser som gjør det mulig for frittstående kjøpmenn å få innkjøp og distribusjon til 
konkurransedyktig pris.
f. Støtte arbeidet for å gjøre lov om god handelsskikk effektiv. Loven er et viktig, men ikke tilstrekkelig, skritt 
for å sikre en bedre maktbalanse mellom varehandel og industri.
g. Jobbe for en skattepolitikk som fjerner konkurransefordelene internasjonale konsern har i dag.
h. Arbeide for å avvikle maktrabatter både produsentene imellom og mellom produsenter og handel.
i. Støtte fagbevegelsens arbeid for å gi de ansatte i franchise- og kjøpesentrene innflytelse på hvordan 
kjeder og sentre drives.
j. Støtte arbeidet for å innføre ny lov om etikkinformasjon og åpenhet i næringslivet, der større selskaper 
må offentliggjøre leverandørlister og produksjonssteder. Risiko for mulige menneskerettighetsbrudd skal 
kartlegges, og det skal innføres tiltak for å hindre slike brudd. Kartlegging rapporteres årlig.
k. Gjeninnføre lovregulering av åpningstider i varehandel i tillegg til helligdagslov.
l. Sikre norske bønder med sesongproduksjon gode og faste salgs- og leveringsavtaler med kjedene.60
INDUSTRI OG RESSURSFORVALTNINGKap. 20: Fiskeri
Fisken i havet er en felles ressurs og har vært grunnlaget for bosettingen langs kysten i tusener av år. 
Havet som allmenning er under hardt press. Kjøp og salg av kvoter og konsesjoner har gitt privat rikdom til 
noen få redere og fiskeriselskap, mens fiskevær og fjordbygder har opplevd fraflytting og krise. Både store 
torskekvoter til trålflåten og ved strukturering av kystflåten har det viktigste fiskeslaget, torsk, blitt tatt fra 
kystfiskerne langs hele kysten.
Den opprinnelige begrunnelsen for å avsette 30 prosent av norsk totalkvote på torsk til trålerne var at dette 
skulle sikre mer helårige arbeidsplasser og leveranser til landbasert produksjon i Norge. Mesteparten av 
trålerfangstene landes i dag enten rundfryst og sendes til utlandet for bearbeiding, eller produseres om bord 
i fabrikkskip.
Mangel på håndheving og oppfølging av fiskerilovgivningen har ført til manglende levering og har gjort det 
mulig for eierne å utnytte utenlandske arbeidere og presse ned lønn og arbeidsvilkår. I mange tilfeller er 
det påvist grov sosial dumping. Ustabil levering har medført stadig større grad av midlertidig arbeidskraft 
gjennom bemanningsselskap og lav organisasjonsgrad.
Får denne utviklinga fortsette, vil rederne og investorene bli enda rikere, mens folk som bor langs kysten, 
mister arbeid og inntekt. Dette må reverseres!
På grunn av prisen på kvotene er det vanskelig for unge fiskere å starte opp som yrkesfiskere på egen båt. 
Alle kvoter bør fylles eller delvis fylles for å kunne beholdes.
RØDT VIL:
a. Grunnlovsfeste at de viltlevende ressursene i havet tilhører «fellesskapet» og skal komme 
lokalbefolkningen til gode.
b. Fjerne eller redusere EUs kvoteandel med de kvotene Storbritannia får som sjølstendig kyststat når 
britene er ute av EU gjennom Brexit.
c. Håndheve deltakerloven slik at bare aktive fiskere kan eie fiskefartøy med fiskerettigheter. Omsettingen 
av fiskekvoter stoppes. Staten fordeler kvotene gratis, og kvotene går tilbake til staten når fiskeren slutter 
som fisker.
d. Kreve at leverings- og aktivitetsplikten til landanlegg innfris, eller at kvoten refordeles.
e. Arbeide for at torsketrålskonsesjonene avvikles og de tilhørende torsk- og hysekvotene omfordeles til 
kystflåten. Videre innføre et forbud mot snurrevadfiske innenfor kystlinja.
f. Avvikle hjemmelslengdeordningen. Regulere fiskebåter og kvoter etter faktisk lengde.
g. Bedre forvaltningen av fjordfiskebestander. Opprettholde krav til fartøystørrelse som gis adgang til fiske 
innenfor fjordlinjene.
h. Hindre sammenslåing av kvoter, også for båter under 15 meter. Fisk fra kystflåten danner grunnlaget for 
verdiskaping i mange kystsamfunn.
i. Innføre periodisering av kvoter for å muliggjøre helårsdrift på fiskemottakene langs kysten.
j. Arbeide for at staten om nødvendig skal bidra til å opprettholde mottaks- og foredlingsanlegg for 
kystflåten.
k. Bedre arbeidsforholdene for sjøfolk og ansatte i landanlegg.
l. Sikre fiskernes rett til prisforhandling og Fiskesalgslagets enerett til å fastsette minstepris på fisken.
m. Lette adgangen til å erverve fiskekvoter for unge som vil bli yrkesfiskere.
n. Kreve revisjonsplikt for fanget og levert fangst målt opp mot bearbeidet produkt.
o. Innføre turistfiskekort for sjøfiske og konsesjonsplikt på nye turistfiskeanlegg. Håndheve loven lokalt og 
ved grenseoverganger. Nasjonal kontroll og regulering skal hindre overfiske gjennom skjerpet kontroll på 
landanleggene. Kystvakta må styrkes for økt kontroll av redskap og utkast. Overvåkningsflyene kan hindre 
utkast og sikrer at andre land ikke fisker i våre områder.
p. Innføre et generelt forbud mot seismikkskyting med luftkanoner. Oljeinstallasjoner og havvindanlegg skal 
ikke forekomme der det forhindrer fiske og fangst eller truer livet i havet.
q. At åpning av fangst på nye arter skal være basert på uavhengig forskning og føre-var-prinsippet.
r. At hummerbestanden skal fredes mot fiskeri i 10 år da den er på et historisk lavt nivå.
20.2 Et miljøvennlig fiskeoppdrett
Lakseoppdrett i åpne merder i sjøen har blitt en stor industri som er den nest viktigste eksportbransjen for 
landet. Grunnlaget ble lagt av lokale ildsjeler, oftest med bakgrunn i fiske eller jordbruk. De fleste anlegg er 
nå overtatt av store konsern, noen norske og noen med utenlandske eiere. De fleste er børsnoterte selskap INDUSTRI OG RESSURSFORVALTNING61
og med milliardinntekter årlig.
Oppdrettsnæringa har bidratt til at flere kystsamfunn fortsatt er levedyktige og har en positiv 
befolkningsutvikling. Den har viktige arbeidsplasser med høye kompetansekrav. I slakterier og 
foredlingsanlegg er en betydelig del av de ansatte midlertidig ansatte arbeidsinnvandrere gjennom 
bemanningsbyrå.
Ulempene har etter hvert vist seg betydelige. De åpne oppdrettsmerdene uten krav til rensing eller 
oppsamling av gjødsel og overskuddsfôr forårsaker stor forurensing som fordriver lokale fiskearter og de 
lokale fiskeriene på villfisk. Rømming har ført til at oppdrettsfisk har gytt i elvene, noe som kan utvanne de 
unike elvestammene. Lakselus forårsaker omfattende dødelighet på oppdrettslaks, beregna til over 50 
millioner fisk årlig. Bekjempingsmidler mot lakselus påfører også stor skade på lokale skalldyr, som reke, 
krabbe og skjell. Det brukes om lag 50 millioner rensefisk hvert år, og man kan ikke gjøre rede for hva som 
skjer med dem. Dette er miljøkriminalitet og uakseptabel fiskevelferd og kan ikke fortsette. Også omfattende 
smitte av virussykdommer medfører stor dødelighet og behov for nedstengning av anlegg og slakting av 
mange millioner laks.
Næringens avhengighet av marint fôr er redusert. Nå fôrer man laksen med 70 prosent vegetabilsk soya og 
raps som importeres. Disse fôr-råstoffene dyrkes til dels på tidligere urskogland.
Fiskeoppdrett i åpne merder i sund og fjorder langs norskekysten bruker fellesskapets arealer og sjøvann. 
Dette gir en ekstraordinær inntekt, en grunnrente. Denne grunnrenta er beregnet til å utgjøre vel 20 
milliarder kr årlig, men den beskattes ikke. Skatteordningen for oppdrettsnæringa imøtekommer hverken 
lokalsamfunn eller statens rett til inntekter. Bare en halv milliard i økt årlig skatt er vedtatt, mens normal 
grunnrentebeskatning ville gitt omlag 7 milliard i inntekt til fellesskapet.
RØDT VIL:
a. At tillatelser til fiskeoppdrett bare skal gis gjennom enkle funksjonskrav: merdene er rømningssikre, 
forurensningsfrie, gir full sykdomskontroll og høy fiskevelferd og fisken er lusefri.
b. At det ikke skal være mer enn 200 000 fisk i hver merd, og mengden biomasse må reduseres og bli mer 
bærekraftig.
c. Avvikle den private omsetningen av oppdrettstillatelser med overgangsordninger. Tillatelsene gir rett til å 
utnytte deler av den blå allmenningen, som er fellesskapets eiendom. Oppdrettsselskaper skal bare ha 
eiere som bor og skatter til Norge.
d. At hensynet til bevaring av viltlevende marine arter skal gå foran ønsket om å bruke lokaliteter til oppdrett.
e. Innføre en årlig ressursavgift eller grunnrenteskatt for bruk av sjøareal. Lokalsamfunnene bærer de 
største byrdene av oppdrettsnæringen, og oppdrettskommunene skal få økt sine inntekter fra en slik 
skatt sammenlignet med dagens ordning.
f. Forby bruk av kjemiske midler som overføres til vill fisk og skader kreps- og skalldyr i fiskefôr. Marint fôr 
skal renses for bioakkumulerende stoff. Det skal stimuleres til utvikling av og overgang til vegetabilsk 
fôrråstoff som ikke er basert på palmeolje eller andre monotroper med skadelig virkning.
g. Knytte all oppdrettslaks til lokalitet og eier ved at den skal kunne spores (med for eksempel skjellprøver 
og DNA-testing).
h. At trafikklyssystemet skal stille krav til dødelighet i tillegg til lusetall. Grønn status gis bare til tillatelser 
som kan dokumentere mindre enn 5 prosent dødelighet fra utsett og til slakting. Ved mer enn 20 prosent 
dødelighet skal produksjonen reduseres betydelig.
i. Forby bruk av leppefisk/rensefisk. Videre stanse bruken av termisk avlusing og andre avlusingsmetoder 
som utfordrer fiskevelferden inntil det er dokumentert at metoden ikke påfører fisken vesentlig lidelse.
j. At all kjemisk behandling mot sykdom og lus skal foregå i lukkede enheter, og at behandlingsvannet skal 
inaktiveres og slippes ut i områder som er spesielt utpekt til dette. Dumping av behandlingsvann skal 
ikke skje i gyteområder, gytefelt eller rekefelt.
k. Styrke Mattilsynets, Fiskeridirektoratets og Miljødirektoratets sanksjonsmuligheter overfor 
oppdrettsproduksjon som ikke er i tråd med krav til fiskevelferd og miljø. Videre legge til rette for større 
andel lokal foredling av oppdrettsfisken.
20.3 Sameksistens på havet
Fiskerne har i lang tid en opplevd stor og økende konkurranse om arealer langs kysten og til havs. 
Kunnskapsgrunnlaget om hvilke effekter bl.a. vindkraftanlegg, marin gruvedrift, oppdrett på sokkelen og 
taredyrking kan få for havmiljøet, bestander og fiskeriene er svakt. Dersom de nye marine satsingene ikke 
bygger på tilstrekkelig god kunnskap og myndighetene heller ikke legger til rette for en bedre samordning av 
arealbruken til havs, kan utviklinga bli en trussel mot både havmiljøet og norsk fiskerinæring.62
INDUSTRI OG RESSURSFORVALTNINGRødt går mot utbygging av vindkraft både på hav og land. Dersom et eventuelt vindkraftanlegg ved 
Mørebankene eller i andre sårbare områder som f.eks. Sandskallen utenfor Finnmarkskysten eller deler av 
Sørlige Nordsjø, viser seg å påvirke bestandene, vil det ha svært alvorlige følger.
RØDT VIL:
a. At det skal utarbeides en ny stortingsmelding om arealbruk og sameksistens i norske havområder.
b.  At det ikke skal forekomme nye marine satsinger der det forhindrer fiske og fangst eller truer livet i havet.
c. At fiskeplasser skal ha fortrinnsrett, og gyteplasser skal beskyttes.
d. At all ny aktivitet som skal planlegges å skje på havet, skal sees i lys av marin verneplan og må ikke gå ut 
over sårbar og viktig natur til havs eller langs kysten.INDUSTRI OG RESSURSFORVALTNING63
Kap. 21: Landbruk
Landbruket har et viktig og sammensatt samfunnsoppdrag. Det produserer mange varer og tjenester 
for samfunnet i tillegg til mat og trevirke – spredt bosetting og levende lokalsamfunn, arbeidsplasser og 
grunnlag for verdiskaping i mange yrker, lokal identitet, dugnadsånd og beredskap, vedlikehold av arealer 
og biologiske og kulturelle ressurser. Landbruket må sikres vilkår som gjør at vi ikke bare har mat i dag, men 
også har et rikt og variert landbruk i Norge i en framtid med klimaendringer og mulige globale kriser.
Vi har ingen bønder å miste. Statistikken over gårdsbruk som legges ned, er graverende og må motvirkes 
for å sikre et bærekraftig norsk landbruk og levende distrikter. Gjennomsnittsinntekten for et årsverk i 
jordbruket ligger langt under gjennomsnittet for industrien, og minstelønna for innleid arbeidskraft er svært 
dårlig. Samtidig har arbeids- og produktivitetskravet i landbruket gått kraftig opp, og presset på at bonden 
skal produsere billig mat, har økt sammen med importen fra utlandet. Den nødvendige utviklinga fra fossil 
vekstøkonomi til sirkulær bioøkonomi basert på fornybare biologiske ressurser er i gang. Dette krever større 
verdiskaping gjennom våre egne naturressurser. Jord, skog, fisk, plankton og plantevekst på land og til havs 
må brukes bedre og foredles der de finnes, ikke i land langt borte.
Landbruket må sikres utviklingsmuligheter til å drive kunnskapsbasert, klimaklokt og energigjerrig 
innenfor rettferdige økonomiske rammer. Landbrukspolitikken må gis ei ny retning. Vi trenger et klima- og 
ressurstilpasset landbruk som gir mattrygghet, beredskap for krisetider og solidaritet med andre lands 
behov for å trygge sin egen befolkning. Vi trenger klima- og ressurstilpasset produksjon som tar hensyn til 
miljøet, og som utnytter naturressursene der de finnes, og et landbruk med arbeids- og lønnsvilkår på linje 
med andre næringer.
 
21.1 Mer norsk matproduksjon
RØDT VIL:
a. Øke den norske matproduksjonen og graden av selvforsyning med grunnlag i egne arealressurser.
b. Utnytte arealressursene best mulig gjennom den såkalte kanaliseringspolitikken. Korn og grønnsaker 
skal produseres på de arealene som er best egna til det, og skal i størst mulig grad brukes direkte som 
menneskemat. Øvrige arealressurser skal brukes til gras til storfe, sau og geit.
c. At tilbakeføringene til jordbruket skal utjevne forskjellene i produksjonsmuligheter og stimulere til 
jordbruk i hele landet. Det skal settes tak for tilskudd per dekar jord, antall husdyr, per foretak og per bruk. 
Rødt vil prioritere tilskudd til små og mellomstore bruk.
d. At sjølforsyningsgraden korrigert for importerte kraftfôrråvarer skal være minst 50 prosent innen 2025 og 
60 prosent innen 2030. Dette når vi blant annet gjennom toll på importert soya til kraftfôrbruk, ved å øke 
målprisen på korn og redusere prisnedskrivinga av korn til kraftfôr og å innføre et toprissystem på kraftfôr 
der nødvendig kraftfôr har en rimelig pris, mens toppforbruk basert på en fôrseddel per husdyrslag og 
bruk har en høyere pris.
e. Erstatte importerte proteinråvarer med mest mulig norske alternativer og stimulere til dyrking av mer og 
bedre korn og grovfôr.
f. Ha en vesentlig økning i bruken av utmarksbeite og seterdrift gjennom økt bevilgning til 
konfliktdempende tiltak mot tap av husdyr til rovdyr.
g. At inntekta i jordbruket skal være likestilt innen næringa og med sammenlignbare grupper, målt etter 
arbeidsforbruk.
h. At minstesatsen i lønnstariffene for arbeidskraft i landbruket skal heves.
i. At boplikten og driveplikt skal håndheves strengere, og at arealgrensene for å søke konsesjon skal 
senkes til 10 mål dyrka mark.
j. At jordbruket, industrien og dagligvarekjedene skal redusere matsvinn, slik at all maten som produseres 
blir brukt uavhengig om det har «feil» form eller størrelse.
k. At bøndene og reineierne ikke skal lide økonomiske tap fordi som følge av at levedyktige norske 
rovdyrstammer blir opprettholdt.
l. Etablere et eget løsdriftstilskudd for å sikre at alle bønder med båsfjøs har økonomisk mulighet til 
overgangen til kravet om løsdrift i 2034.
m. Øke den lokale selvforsyningen ved blant annet å opprette støtteordninger til utvikling av lokale 
salgsplattformer, hvor lokale bønder kan samordne produksjon og salg (eksempelvis i kooperativer).
n. Fastholde og på lengre sikt øke antall bønder og sysselsatte i landbruket i Norge.
o. Reformere soneinndelingen i tilskuddssystemet slik at den er basert på teignivå, der et finmasket 
driftsvansketilskudd innlemmes i systemet.64
INDUSTRI OG RESSURSFORVALTNINGp. Innføre trappetrinnsmodell i produksjonstilskudd og andre tilskuddsordninger for å sikre bedre økonomi 
til mindre bruk.
21.2 Importvern og beredskap
Slik som alle andre land må Norge ha matsuverenitet og selv bestemme vår egen mat- og landbrukspolitikk 
som økologisk, sosialt og økonomisk tilpassa våre spesielle, naturgitte vilkår.
RØDT VIL:
a. At importvernet styrkes. Norsk matproduksjon er avhengig av et importvern som gjør det lønnsomt å 
produsere mat på norske areal- og fôrressurser i hele landet.
b. At Norge sier opp EØS-avtalen, innbefatta veterinæravtalen, og reduserer importkvotene fra EU.
c. At Norge reduserer alle importkvoter for kjøtt, og at det ikke importeres utenlandske grønnsaker og frukt 
når norske tilsvarende grønnsaker og frukt er i sesong. Bruken av redusert toll skal minimeres.
d. Å opprette beredskapslager for korn og såfrø.
21.3 Selveiende bønder og landbrukssamvirke
Familielandbruket er grunnstammen i norsk landbruk. Vi er helt avhengige av småskalabruket for å utnytte 
naturressursene i hele landet, og en blanding av små, mellomstore og store gårder er den riktige måten å 
sikre et mangfoldig norsk landbruk.
Rødt ønsker en videreføring av markedsordningene i landbruket. God balanse i markedet er avgjørende for 
både inntekten til bonden og stabile, rettferdige priser for forbrukerne. Landbrukssamvirkene må være store 
og sterke nok til å være markedsregulator og til å kunne oppfylle hente og leveringsplikten i hele landet.
RØDT VIL:
a. Ha en styrking av økonomien og driftsvilkåra for bøndene som samtidig kan gi styrking av produkter og 
tjenester til storsamfunnet.
b. At aksjeselskap ikke skal kunne etablere seg med produksjonsstøtte og jordbruksfradrag.
c. Siden melkekvoter er samfunnets eiendom, skal privat omsetning og leie av melkekvoter avvikles, med 
overgangsordninger. Produksjonsrettigheter skal ikke være privat salgsvare.
d. At produksjonskvoter, konsesjonsgrenser og andre produksjonsregulerende tiltak skal brukes for å sikre 
balanse mellom produksjon og behov.
e.  At dobbel mottaksplikt blir avvist.
f. Styrke mulighetene for direktesalg og nisjeproduksjon.
g. Legge til rette for alternative driftsformer i landbruket, som felles eller kollektivt eierskap og drift.
21.4 Klimavennlig landbruk
Landbruket må drives klimavennlig og må sikre naturmangfoldet og kulturlandskapet for framtida. Reduserte 
klimautslipp fra landbruket må ikke gå ut over bruken av naturressurser og et landbruk med god dyrevelferd.
RØDT VIL:
a. Stimulere til en effektiv produksjon med god arealutnytting og maksimal karbonbinding i jorda.
b. Gi støtte til forsking og utvikling av produkter og verdikjeder som baserer seg på biologiske råstoff, som 
for eksempel avansert biodrivstoff og alternative næringskilder til dyrefôr.
c. Styrke jordvernet og innføre 0-visjon for nedbygging av matjord.
d. Opprettholde det artsrike kulturlandskapet gjennom økte bevilgninger til støtteordninger som sikrer riktig 
skjøtsel og tradisjonell bruk som sikrer biodiversiteten og landskapet for framtidige generasjoner ved 
bl.a. å utarbeide og oppfølge skjøtselsplaner.
e. Styrke tilskuddsordningene til økologisk produksjon og sikre tilstrekkelige midler over jordbruksavtalen til 
ei storstilt satsing på norske proteinvekster.
f. Stimulere og legge til rette for agroøkologisk matproduksjon og innovasjon. Videre å styrke bruken av 
tradisjonelle norske husdyrraser som utnytter utmarka godt.
g. Fjerne moms på norskprodusert frukt, grønt og vegetarprodukter for å stimulere til økt forbruk av dette.
h. Støtte og oppmuntre til forskning og forsøk som kan redusere bruk av kunstgjødsel og plantevernmidler.
i. Innføre investeringsmidler til bygging av siloer og fôrlager som erstatning for bruk av plast til rundballer.
21.5 God dyrevelferd
Norsk landbruk er i verdenstoppen når det gjelder lav antibiotikabruk og god dyrevelferd. Hold av dyr mens 
de produserer mat og andre goder for samfunnet må hensynta dyras etologiske behov. Dette er en viktig 
del av samfunnsoppdraget, som landbruket og bonden må gis mulighet til å oppfylle. Både små og store 
gårdsbruk må kunne etterleve dyrevelferdskrava. Det må være dyrevelferdsmessig trygt å høste og foredle INDUSTRI OG RESSURSFORVALTNING65
naturressurser ved hjelp av husdyrene.
RØDT VIL:
a. Styrke grensevern for mat og levende dyr.
b. Ha en gjennomgang av holdforskriftene i landbruket og prioritere gjennomføringen av 
velferdsforbedringer som bidrar til en vesentlig forbedring av livet for kylling og gris.
c. Stimulere til bruk av ny teknologi som radiobjeller, droner og GPS-inngjerding i beitenæringa.
d. At det ikke skal avles videre på eller nyttes raser som er avla fram med særtrekk som er sterkt unaturlige 
og skadelige. Dette gjelder både produksjons- og selskapsdyr.
e. At alle dyr på lengre sikt skal ha tilgang til egnede arealer utendørs hele året, og det for alle arter 
skal innføres arealkrav som sikrer deres behov for atferd som å søke etter mat, sosialisere og andre 
artsspesifikke behov. Endringene må gjennomføres på en forutsigbar måte for å sikre arbeidsplasser, 
produksjon og økonomi i jordbruket.
f. At det gjennom forskning og økonomiske insentiver skal legges til rette for at mordyr og avkom skal 
kunne tilbringe mer tid sammen for å få utløp for biologiske behov. Fiksering av gris skal forbys.
g. Opprette et eget dyrevelferdstilskudd i landbruket. Rødt mener det er viktig å premiere bønder som 
investerer i dyrevelferd som går lenger enn minstekrava i regelverket.
h. Ha mer bruk av gårdsslakterier og mobile slakterier.
i. At det skal forbys å kverne levende hanekyllinger.
21.6 Genetisk mangfold uten privat eiendomsrett
Rødt mener at matplantene er fellesskapets eiendom. Rødt ønsker en patentlovgivningen og praksis som 
skjerper krava til å få patent på deler av biologisk material eller prosesser som regulerer biologisk materiale. 
Rødt er mot utviklinga som går i retning av at noen få multi-nasjonale selskaper har eksklusive rettigheter 
til våre viktigste matplanter, viktige gener og annet arvemateriale. Rødt støtter føre-var-prinsippet når det 
gjelder genmodifiserte organismer (GMO), og at man ikke skal spre GMO i naturen før man vet nok om 
helse- og miljøeffektene. Norge har ansvar for å ta vare på biologisk mangfold i plante- og dyrepopulasjoner 
i landbruket og i det landbrukspåvirkede landskapet. Rødt mener at beitenæringene (husdyr og tamrein) 
må sikres tilgang til å nytte utmarksressursene. Mye av det biologiske mangfoldet er avhengig av balansert 
skjøtsel gjennom beiting med tilpassa beitetrykk.
RØDT VIL:
a. At man ikke skal kunne ta patent på levende organismer, og at bønder skal ha retten til å samle inn og så 
frø fra egen avling.
b. Opprette støtteordninger som gjør det lønnsomt å bruke mange ulike varianter av matplanter og 
gjennom det å sikre genetisk mangfold.
c. At Norge skal ha et spesielt ansvar for å sikre våre bevaringsverdige husdyrraser.
d. At patentlov, lov om planteforedlerrettigheter og frølovgivningen skal innføre klart definerte unntak som 
gir bøndene rett til å ta vare på frø fra egen avling, så frø fra egen avling og bytte med andre bønder.
21.7 Aktivt skogbruk
Skogen er en kilde til råvarer og grunnlag for hele verdikjeder som kan gi stor verdiskaping. Den er en enorm 
kilde til biologisk mangfold. Skog i vekst fanger og lagrer CO2 og fungerer som et naturlig renseanlegg for 
vann og luft. Skogen er en buffer som verner områder mot ekstremvær, og som forebygger jordskred. Rødt 
ønsker et framtidsrettet skogbruk som ivaretar biologisk mangfold og samfunnsnytte. Skogbruket må avvirke 
den hogstmodne skogen jevnere, med mindre bruk av storstilt flatehogst enn i dag. Gårdsskogbruket og 
skogsdrift med lettere veibygging må stimuleres.
RØDT VIL:
a. Erstatte fossile råvarer og energi med miljøsertifisert biomasse der det er gunstig.
b. At skogens karbonbindingsevne styrkes.
c. At norske skogressurser skal videreforedles i Norge.
d. At det blir lagt til rette for mer naturvennlig hogst og mer miljøvennlig tømmertransport.
e. At ved skal produseres og omsettes der denne ressursen er underutnyttet, særlig gjennom 
organisatoriske tiltak.
f. Øke bruken av tre i byggebransjen. Offentlige byggeprosjekt skal velge norsk trevirke framfor andre 
materialer.
g. At staten og kommunene skal overta store privatkapitalistiske skogseiendommer for å sikre 
at allmennheten har tilgang til friluftsliv, jakt og fiske. Statskog skal verne en større del av 
skogeiendommene sine, aktivt kjøpe opp skogseiendommer som kommer på salg, og drive et 
miljøvennlig og bærekraftig skogbruk.66
INDUSTRI OG RESSURSFORVALTNINGh. Støtte prosjekt for produksjon av biokull av skogsavfall.
i. Verne skog som er eldre enn 150 år, mot flatehogst.
j. Forby gjødsling av skog.KVINNEKAMP67
Del 6 Kvinnekamp68
KVINNEKAMPKap. 22: Kvinnekamp
Strukturell forskjellsbehandling basert på kjønn skaper en skjevfordeling av makt i samfunnet. Patriarkatet, 
dagens mannsdominerte samfunn, står i veien for alles frihet. Markedsliberalisme, kulturelle normer og 
kjønnsroller bidrar til å skape ulikhet og kvinneundertrykking. For å oppnå full kvinnefrigjøring må samfunnet 
endres grunnleggende.
Kvinneundertrykkinga er altgjennomtrengende i samfunnet vi lever i, og gir seg til uttrykk i alle livets faser og 
roller – på skolen, i arbeidslivet og i hjemmet. Patriarkalske strukturer og kulturer finnes over alt og rammer 
kvinner fra alle land og klasser.
Kvinnefrigjøring forutsetter at alle har rett og mulighet til å leve et liv som økonomisk selvstendige
personer med kontroll over eget liv og egen kropp og seksualitet, uten frykt for vold og overgrep.
Kvinner kjemper for frigjøring over hele verden. Kvinnekampen har ført til at kvinnenes posisjon har blitt 
bedre på noen områder, men tilkjempede rettigheter, som f.eks. abortrettigheter, er under kontinuerlig 
angrep. Menn tjener fortsatt mer, de har større formue og høyere pensjon enn kvinner. Kvinnedominerte yrker 
i offentlig sektor er utsatt for kommersialisering. Mange kvinner blir fortsatt utsatt for vold og overgrep.
Organisering av kvinner er både et mål og et middel. Kvinner kan bare forandre verden hvis vi selv 
organiserer oss og kjemper sammen, derfor er særskilt kvinneorganisering viktig. Kvinnebevegelsen 
har spilt og spiller fortsatt en avgjørende rolle for likestilling og kvinnefrigjøring i Norge. Den organiserte 
kvinnebevegelsen kjemper for alle kvinners rettigheter.
Vi støtter en feminisme som kan skape frihet for alle, en som er solidarisk, antikapitalistisk og antirasistisk. 
Det er derfor flere tiltak for kvinnefrigjøring er tatt med gjennom hele programmet.
22.1 Økonomisk selvstendighet
Det foregår en systematisk nedvurdering av jobben som gjøres i kvinnedominerte yrker. Kvinner tjener 
fortsatt mindre enn menn, også når vi bare ser på lønnsforskjeller mellom dem som jobber heltid. De som 
har en partner, blir avhengig av partnerens inntekt, og andre sliter med å få endene til å møtes. Ulikhetene 
følger kvinner hele livet.
Kvinners frigjøring og valgmuligheter forutsetter en sterk offentlig sektor med gode velferds-ordninger. 
Kampen for ei lønn å leve av er viktig for at kvinner skal kunne leve økonomisk selvstendige liv. Mange av 
tiltakene i andre kapitler vil derfor også bedre kvinners posisjon.
RØDT VIL:
a. Gradvis innføre 6 timers normalarbeidsdag med full lønnskompensasjon.
b. Ha likelønnspott for de kvinnedominerte yrkene i offentlig sektor, som kommer i tillegg til de ordinære 
tariffoppgjørene, og som fordeles etter forhandlinger mellom partene.
c. Sikre at gravide og kvinner i reproduktiv alder ikke diskrimineres i arbeidslivet.
d. Innføre reell likestilling av skift- og turnusarbeid.
e. Fjerne kontantstøtten og innføre en ventestøtte til dem som venter på barnehageplass.
f. Øke overgangsstønaden for enslige forsørgere og sikre mottakernes rett til et utdanningstilbud.
g. Øke den statlige støtten til kvinneorganisasjoner.
h. Endre lovverket som er knytta til foreldrepenger, slik at foreldre (som er bosatt i Norge) i forbindelse med 
fødsel og adopsjon har rett til foreldrepenger, med minimumsutbetaling på 2,5 G.
i. Lovfeste rett til heltid.
j. Innføre en samboerlov som sikrer økonomisk trygghet ved samlivsbrudd mellom samboere.
k. Ha ammerom på alle større arbeidsplasser og offentlige bygninger.
l. At kvinnedominerte yrker må kunne få mer i lønnsoppgjør enn ramma for frontfagene for å oppnå likelønn 
og heving av kvinnelønna.
22.2 Reproduktive rettigheter og kvinnehelse
Rødt ønsker å sprenge rammene for de trange kjønnsrollene slik at alle kan leve ut sin identitet, seksualitet 
og sitt kjønnsuttrykk uten fare for å bli diskriminert eller trakassert. Alle former for seksualisert vold må 
kriminaliseres. Ingenting kan rettferdiggjøre kvinneundertrykkende praksiser.
Kroppslig autonomi er en av de mest grunnleggende frihetene vi har. Derfor kjemper Rødt for enda større KVINNEKAMP69
råderett over egen kropp og seksualitet og mot kommersialisering av kroppen. Rødt jobber for et samfunn 
der alle mennesker kan leve frie liv, uavhengig av kjønn, seksuell orientering og kjønnsidentitet.
Selvbestemt abort gir ikke flere aborter, det gir først og fremst tryggere aborter. Dagens abortlov med 
forskrifter åpner for abort til svangerskapsuke 22, men det er selvbestemt bare til uke 12. Etter det mister 
kvinnen selvbestemmelsen, og avgjørelsen tas av en nemnd. Vi mener at kvinnen kjenner sin egen situasjon 
best og er best i stand til å vurdere om svangerskapet bør avsluttes eller ikke. Nemndene er rester fra en 
tid der kvinnene ikke ble vurdert som myndige nok til å bestemme over egen kropp og eget liv. Vi vil fjerne 
nemndene, styrke selvbestemmelsen og sikre riktig medisinsk oppfølging.
RØDT VIL:
a. At så lenge abort er lovlig, skal abort være kvinnens valg og nemdbehandling fjernes. Ved alle aborter 
skal kvinnen få rett til veiledning fra helsepersonell ved behov eller etter ønske.
b. Reversere innskrenkninger i kvinners abortrettigheter, som fosterantallsreduksjon.
c. Styrke helsestasjonene slik at Helsedirektoratets retningslinjer for svangerskaps- og barselomsorg kan 
følges i alle kommuner og bydeler.
d. Gi rett til medisinsk abort ved helsestasjon eller lokalt legesenter med oppfølging fra 
primærhelsetjeneste.
e. Gi alle tilgang på gratis prevensjon.
f. Støtte kvinnenes rett til abort og prevensjon over hele verden og gi kvinner fra land der abort er 
kriminalisert, rett til å ta abort i Norge.
g. Arbeide for at føde- og barseltilbudet i hele landet oppleves som dekkende, trygt og medisinsk-faglig 
forsvarlig. Fødende skal føle seg ivaretatt i hele forløpet og ha rett til å bli på barselavdeling til de selv 
føler seg klare til å dra hjem.
h. Sikre reell oppfølging av fødende i svangerskap, fødsel og barsel uansett hvor i landet de bor og hvilket 
språk de snakker.
i. Arbeide for økte helsesykepleierressurser i kommunene og helsestasjoner i alle kommuner. Helsestasjon 
for ungdom bør utvides til å gjelde for unge opp til 25.
j. Arbeide for økte ressurser til forskning på kvinnehelse generelt og typiske kvinnesykdommer, som 
endometriose.
k. Arbeide for forebyggende tiltak mot spiseforstyrrelser. Alle helseregioner skal styrke 
spesialkompetansen for behandling av spiseforstyrrelse.
l. Si nei til kommersiell eggdonasjon. Altruistisk eggdonasjon kan bare godtas dersom det sikres at det 
ikke ligger økonomisk eller sosialt press til grunn.
m. Ha gratis bind, tamponger, tøybind og menskopper.
n. At statens subsidieordning for prevensjon utvides slik at unge under 16 år inngår i denne ordningen. 
Helsesykepleiere og jordmødre må få utvidet forskrivningsrett slik at de kan skrive ut prevensjon til unge 
under 16 år.
o. Sikre enda færre senaborter ved at kvinnen får tilgang til tidlig ultralyd og NIPT-test og god 
svangerskapsoppfølging, og at sårbare kvinner får den støtten de trenger.
p. At kvinner som ønsker tidlig abort ved gynekologisk avdeling eller poliklinikk med oppfølging i 
spesialisthelsetjenesten, skal få anledning til det. De gynekologiske avdelingene må få kapasitet slik at 
kvinner som ikke ønsker tidlig abort hjemme, kan få være på sykehuset.
q. Fjerne egenandelen på sterilisering for både kvinner og menn.
r. Fjerne forskjellsbehandlinga av menns og kvinners yrkesskader. Kvinners yrkesskader må anerkjennes 
som nettopp det og gi rett til erstatning.
s. At abort skal være lovlig, og at abortrettighetene ikke skal innskrenkes, men forsterkes. Ingen 
reservasjonsrett til sykepleiere, jordmødre og leger til abortloven.
22.3 Vold, voldtekt og seksuell trakassering
Vold, voldtekt og seksuell trakassering er et samfunnsproblem som må behandles deretter.
Menns vold mot kvinner er et globalt fenomen og er til hinder for kvinners rett til liv, helse, selvstendighet og 
frihet. En av tre kvinner i verden opplever fysisk eller seksuell vold i løpet av livet. Det er ikke noe som pågår 
bare langt unna, men også i Norge. Rundt 150 000 personer, i all hovedsak kvinner, utsettes for vold i nære 
relasjoner i Norge hvert år. Transkvinner er særlig utsatt for seksualisert vold, uten at det registreres i norske 
statistikker. Den eneste typen drap som ikke går ned i Norge, er det som kalles partnerdrap. Dette utgjør 25 
prosent av alle drap i Norge. Stopper vi volden, kan vi stoppe drapene.
Norge har flere ganger fått oppfordring fra FN om å styrke innsatsen overfor samiske voldsutsatte. 
Halvparten av samiske kvinner blir i løpet av livet utsatt for psykisk, fysisk eller seksuell vold.70
KVINNEKAMPRØDT VIL:
a. Øke politiets, helsevesenets, rettsvesenet og Navs kunnskap om vold mot kvinner og skeive. Videre gi 
grundig opplæring i rettsvesenet og arbeidslivet om hva som er seksuelle overgrep og konsekvensene 
av det.
b. Bygge ut «Alternativ til vold» som et tilbud over hele landet.
c. Ha nok politiressurser på saker om vold i nære relasjoner og voldtekt samt styrke eksisterende tiltak, 
som SARA, over hele landet.
d. Ha nok ressurser til å håndheve besøksforbud, slik at voldsutsatte får reell beskyttelse. Voldsalarm skal 
være gratis og lett tilgjengelig. Som hovedregel skal det brukes omvendt voldsalarm.
e. Arbeide for at krisesentrene sikres tilstrekkelige økonomiske rammer ved statlig finansiering. Alle må 
sikres et krisesentertilbud tilstrekkelig nær sitt bosted. Samisk krise- og incestsenter må gjenopprettes.
f. At all seksuell kontakt skal være frivillig, og at definisjonen av voldtekt må skjerpes i loven slik at seksuell 
omgang forutsetter oppriktig og informert samtykke, en samtykkelov.
g. Håndheve utlendingsloven slik at kjønnsbasert forfølgelse gir rett til asyl.
h. Fjerne treårsregelen ved familiegjenforening og avskaffe gebyrene for å søke selvstendig 
oppholdstillatelse.
i. Arbeide for hjelpetiltak for mennesker som er kjønnslemlestet eller blir utsatt for kjønnslemlesting i 
Norge. Det skal omfatte tilbud om medisinsk, sosial og psykologisk oppfølging både til offer og familie.
j. At kunnskap om grensesetting, kjønnsroller, seksuell trakassering og voldtekt skal inngå i utdanningen 
av lærere, barnevernspedagoger, politi, helsefaglige profesjoner, sosionomer og barne- og 
ungdomsarbeidere.
k. At elevene i barneskolen, ungdomsskolen og den videregående skolen gjennomfører obligatorisk 
undervisning og diskusjon om grensesetting, kjønnsroller og kjønnsidentitet, seksuell trakassering og 
voldtekt. Lærere må få tilbud om relevant videreutdanning slik at de kan undervise i dette.
l. Inkludere arbeidet mot seksuell trakassering og overgrep i HMS-arbeidet, både gjennom 
arbeidsmiljøloven og i forskrifter.
m. At kunnskap om seksuell trakassering og overgrep skal inngå i opplæringen av verneombud og i 
opplæring av alle med personalansvar i offentlig sektor.
n. Ha en nasjonal kampanje mot vold og voldtekt.
o. Sikre at hjelpetiltak, institusjoner og andre som jobber med voldsutsatte, ved behov kan tilby hjelp, 
tjenester og informasjon på flere språk enn norsk.
p. Arbeide mot tvangsekteskap og sosial kontroll.
22.4 Kvinnekroppen skal ikke være til salgs
RØDT VIL:
a. Arbeide for at pornografi ikke danner grunnlaget for barns og ungdommers seksuelle opplæring. Videre 
bedre seksualundervisningen i skolen og holdningskampanjer for å fremme et sunt, mangfoldig og ikke-
moraliserende syn på seksualitet og øke bevisstheten rundt porno som vold mot kvinner.
b. Arbeide for reell merking av retusjert reklame.
c. Arbeide for at pornoparagrafen i straffeloven håndheves.
d. Forby strippeklubber. Virksomheter som organiserer stripping, skal ikke få skjenkebevilling.
e. Håndheve og styrke sexkjøpsloven som kriminaliserer kjøp av seksuelle tjenester. Hallikparagrafen 
endres til kun å ramme faktiske halliker, ikke prostituerte som bor sammen, eller andre som bor sammen 
med prostituerte.
f. Styrke exit-programmer som hjelper mennesker ut av prostitusjon. Utenlandske i prostitusjon 
gis oppholdstillatelse eller hjelp til trygg retur og reetablering i hjemlandet. De som i løpet av en 
refleksjonsperiode velger å anmelde og stiller til avhør der de forklarer seg om bakmenn, skal innvilges 
midlertidig opphold ut over refleksjonsperioden, uavhengig av videre etterforskning og om det tas ut 
tiltale. ROSA-prosjektet mot menneskehandel skal videreføres og styrkes.
g. Arbeide for fortsatt forbud mot alle former for surrogati. Det blir forbudt for nordmenn å benytte surrogati 
i utlandet.BOLIG71
Del 7 Bolig72
BOLIGKap. 23: Bolig
Retten til en tilfredsstillende bolig – uavhengig av inntektsnivå – er en menneskerett. Markedet må ikke få 
legge premissene for det meste av boligpolitikken. Staten bør styre boligpolitikken for å dekke behovene.
Dagens markedsbaserte boligpolitikk er en av de største årsakene til større ulikhet i samfunnet. De 
privilegerte arver bolig eller kommer raskt inn i en godt betalt jobb slik at de kan kjøpe egen bolig. Andre blir 
henvist til et leiemarked med usikre leiekontrakter hvor leia koster like mye som om du tar opp lån og blir 
selveier. Det oppstår også et skille mellom folk som bor i byen, og folk som bor på landet. Man kan ikke flytte 
til byen dersom man har investert i eget hus på landet fordi markedsprisen er helt forskjellig.
I Norge var det lenge et offisielt mål at bokostnadene ikke skulle overstige 20 prosent av gjennomsnittlig 
industriarbeiderlønn. Vi er langt unna dette i dag. Bokostnadene varierer sterkt, men i de store byene og 
andre pressområder er de i dag på et historisk høyt nivå og generelt altfor høye i forhold til lønnsnivået.
Det må derfor bygges ut en betydelig andel ikke-kommersielle boliger, både som en viktig mulighet for å eie 
egen bolig, som en utvidelse av dagens leiemarked og med muligheter for å kombinere eie og leie. Disse 
boligene må forvaltes slik at den lavere prisen følger boligen og ikke blir en subsidie som bare tilfaller første 
kjøper.
Fraværet av en ikke-kommersiell sektor har bidratt til at dagens boligpriser, særlig i press-områdene, 
er på dette historisk høye nivået. Boliger har hatt en prisstigning som er langt høyere enn veksten i 
byggekostnader. Mens byggekostnadene normalt ligger på 25 000 til 45 000 kr pr. kvadratmeter, er 
salgspris for nye boliger mange steder opp mot 100 000 kr pr. kvadratmeter, noen steder til og med høyere. 
Markedet skaper en superprofitt som tilfaller grunneieren og utbyggeren. Dette er planskapte verdier, 
profitt som i pressområder er skapt av det man får lov til å bygge, profitt som oppstår på grunn av en stadig 
stigende mangel på tomteområder som ligger sentralt og er lett å utvikle. Slik som i Danmark, Tyskland og 
Nederland må norske kommuner få rett til å kreve at denne superprofitten skal brukes til at en viss andel av 
boligene skal gis en lavere pris og deretter prisreguleres, en ikke-kommersiell (tredje) boligsektor.
Samtidig med at prisene på boliger har steget, har standarden på de minste boligene gått ned, utnyttelsen 
av tomtene har gått opp, og utearealene har blitt mindre. En redusert standard har ikke ført til rimeligere 
boliger, bare større fortjeneste til utbyggerne. Rødt vil arbeide for at alle får en god bolig til en overkommelig 
pris.
Grunnloven må endres slik at ikke bare den private eiendomsretten beskyttes, men også den offentlige og 
den kollektive.
Ordningen med «gjengs leie» må avvikles som grunnlag for å fastsette boutgiftene i omsorgs-boliger og 
kommunale leiligheter. Leietakerens økonomiske evne skal legges til grunn for husleiefastsettelsen.
23.1 Bygg ut en ikke-kommersiell (tredje) boligsektor
RØDT VIL:
a. Bygge ut en ikke-kommersiell boligsektor som har som målsetting å gi alle mulighet for å skaffe seg bolig 
til en overkommelig pris, sikre en inkluderende boligpolitikk som jevner ut økonomiske og geografiske 
forskjeller, samt stanse spekulasjonen som fører til gjeldsvekst hos private husholdninger.
b. At Husbanken skal ha utbygging av ikke-kommersielle boliger som en av sine hovedoppgaver.
c. At Husbanken må tilføres midler til bidrag til en slik sektor. Den viktigste finansierings-kilden må likevel 
være overføring av mye av verdiene som i dag tilfaller grunneier, utbyggere og spekulanter.
d. At dokumentavgiften på omsetning av boliger skal gjøres progressiv. Økte inntekter fra dokumentavgiften 
skal øremerkes til en sterkere inkluderende og sosial boligpolitikk. Progresjon settes inn ved 
omsetningsverdi over 10 millioner.
e. At det ved utbygging må pålegges at en vesentlig andel boliger skal bygges i denne sektoren. Andelen 
må være størst i områdene som har få ikke-kommersielle boliger fra før. Ungdom og førstegangskjøpere 
gis høy prioritet. Boligene må være en integrert del i nye boligprosjekter.
f. At boligene i en tredje boligsektor skal forvaltes ikke-kommersielt og i hovedsak gjennom borettslag eller 
boligbyggelag og kommunene. Boligene kan være både eierboliger, leieboliger og kombinasjoner av 
forskjellige former, som leie til eie og delt eierskap mellom kjøper og borettslag samt kollektivt eierskap 
etter modell av danske allmenboliger.BOLIG73
g. At boligbyggelaget eller kommunen har gjenkjøpsplikt i denne sektoren, og at alle fritt skal kunne selge 
tilbake når man måtte ønske. Gjenkjøpsprisen skal være kjøpsprisen pluss prisutvikling justert for slitasje 
og standardforbedringer.
h. At boligbyggelaget eller kommunen skal være distributør og kontrollere omsetningen av slike boliger, 
slik at man unngår salg «under bordet». Om en bolig ikke er solgt innen ett år i den ikke-kommersielle 
boligsektoren, skal den leies ut. Leien kan ikke være høyere enn kostnadene ved å drifte boligen.
i. At beboeren skal ha vedlikeholdsplikt av boligen, samtidig som det vil gjøres fratrekk for forsømmelse av 
boligen ved gjenerverv. Oppgradering av boligen gir påslag gjennom takstvurderingen.
j. At pålegg om ikke-kommersielle boliger skal kunne utformes både som en forutsetning i 
utbyggingsavtaler og som pålegg gjennom plan- og bygningsloven.
k. At det må sikres en mangfoldig sammensetning av befolkning i ikke-kommersielle boliger som 
gjenspeiler befolkning for øvrig. Unntak kan gjøres i visse boformer og spesielt tilrettelagte boliger.
l. At det i alle leie-til-eie-prosjekter, også private, skal innbetalt leie minus rimelige driftsutgifter gå til 
innskudd. Innskuddet skal betales tilbake til leietakeren dersom leietakeren ikke kjøper leiligheten.
m. At ved privat utbygging av boligprosjekter med flere boenheter skal borettslag være den normale eier- 
eller driftsformen. Det skal kunne bestemmes at en viss andel av boligene skal disponeres eller fordeles 
av den kommunale boligetaten.
23.2 Alle skal ha rett til et sted å bo
RØDT VIL:
a. At det ved forvaltning av offentlig eiendom (statlig, fylkeskommunal og kommunal) skal være en 
målsetting å bidra til en sosial og inkluderende boligpolitikk.
b. At der det er behov for det, må det gjennomføres en storstilt kommunal bygging av utleieboliger etter 
selvkostprinsippet – finansiert gjennom subsidierte husbanklån.
c. At det må utarbeides et system for fordeling av skattefritak mellom leietaker og utleier.
d. At utbyggere som bygger ikke-kommersielle boliger, tilbys tomter til en rimeligere pris.
e. At staten må bruke sin betydelige tomteportefølje, som i dag er spredd på selskaper som Entra, Bane 
Nor, Statsbygg, Forsvarsbygg og andre steder, på å legge til rette for sosial boligbygging. Kommuner bør 
få en hjemfallsrett når statlig eide tomter ikke lenger brukes til det opprinnelige formålet (for eksempel 
jernbane).
f. At alle nye boligprosjekter skal ha universell utforming, og det offentlige skal betale for tilpasning av 
boliger til personer med nedsatt funksjonsevne.
g. Utvikle gode bomiljøer med fellesarealer ute og felleslokaler. Videre fremme borettslagsorganisering der 
det er mulig og dannelse av beboerorganisasjoner i større leiegårder.
h. At det skal være forbudt å ta ut utbytte fra kommunale boliger, og bostøtteordningen må styrkes. Det må 
arbeides for at leietaker kan få deler av eller hele skattefordelen på boligen.
i. Jobbe for en større utleiesektor gjennom ikke-kommersielle aktører.
j. Jobbe for at store, kommersielle utleieforetak overtas av det offentlige eller omdannes til ideelle foretak.
k. At kommunen skal ha rett til å ta over bolig vederlagsfritt om den har stått tom i tre år.
l. At det skal være et mål at det offentlige kan tilby boliger til alle typer av innbyggere som ønsker en 
standard bolig, ikke bare til særskilte grupper. Offentlige boliger skal ikke være «en vei inn i markedet», 
men en vei vekk fra det. Kommunale boliger skal ha en gunstig pris som virker markedsdempende. 
Langtidsleie skal være det normale.
m. At husleieloven må ha sterkere begrensning i utleiernes adgang til å inngå tidsbestemte leieavtaler enn i 
dag. Leieavtalene skal som hovedregel være tidsubestemte og kunne sies opp av leietaker, men ikke av 
utleier, unntatt ved vesentlig misligholdelse fra leietaker.
n. Avvikle gjengs (markedsbasert) leie på kommunale boliger.
o. Gjøre det straffbart for selskaper å ikke la leieboere få forkjøpsrett før videresalg der dette er aktuelt.
p. Endre husleieloven slik at det blir forbudt å diskriminere folk som er avhengig av offentlige ytelser.
q. Innføre bomiljøvaktmester i kommunale boliger. Dette skal organiseres i samarbeid med beboerne og 
nærmiljøet.
r. At kommunen bør få mulighet til å ekspropriere ferdigregulerte tomter i pressområder hvor boligbygging 
ikke er igangsatt innen 3 år fra tomten ble ferdig reguler.
s. At Forkjøpsrett ved salg av leiegårder også skal gjelde for en enkelt leilighet.
t. At det ved større utbygginger skal legges til rette for bygging av fellesrom slik at gjesterom kan deles.74
BOLIG23.3. Boligstandard og byplanlegging
RØDT VIL:
a. At transport- og arealpolitikken må utformes for å spare energi og natur ved å hindre byspredning. 
Dette krever blant annet at nye boområder i storbyområdene utformes bymessig og legges i eller nær 
eksisterende byer og tettsteder.
b. At nye boligområder bør sikres gode utearealer for alle aldersgrupper med tilfredsstillende solforhold, 
minst fem timer ved vår- og høstjevndøgn. Større parkområder eller friluftsområder (minst 15 dekar) bør 
være tilgjengelig innen 500 m fra boliger i tettbygde strøk.
c. At alle nye vanlige boliger for folk i fast bosituasjon skal ha en minstestandard på 45 kvm. Midlertidige 
boliger for studenter og andre personer i midlertidige bosituasjoner omfattes ikke av et slikt krav.
d. At det skal lages systematiske planer for bevaring av eksisterende naturmiljøer, grøntområder og 
jordbruksjord i og rundt byer og tettsteder. Det samme skal gjelde kulturminner fra aktiviteter i alle 
samfunnsklasser og grupper.
e. At infrastruktur og offentlige tilbud som skoler, barnehager, idrettsanlegg og biblioteker skal være på 
plass før innflytting i nye boligområder.
f. At dagligvarebutikk, barneskole og barnehager bør ligge i gangavstand fra boligene i tettbygde områder.
g. At planleggingskapasiteten og den reelle planleggingen må tilbake på det offentliges hender. 
Utbyggerne og eiendomsspekulantene skal ikke kunne legge premissene for boligutbygging ved 
utarbeidelse av egne planer.
h. Ikke ha utbyggingsavtaler som gjør at infrastruktur og offentlige tilbud i siste instans bekostes av 
beboerne i strøket det gjelder.
i. Gjeninnføre kommunal byggekontroll for å oppnå færre feil og mangler.
j. At det skal etableres medvirkningsorganer i alle boligkomplekser, og beboerne skal ha representasjon i 
styrende organer i offentlige og private enheter og selskaper som drifter boliger.
k. At rehabilitering skal vurderes i et miljøperspektiv framfor riving og nybygg.
l. At gjenbruksplaner av materialer skal være påkrevd når bygg rives.
m. At det skal satses mer på grønne tak i framtidig by- og tettstedsplanlegging for å skape tilfredsstillelse 
rundt utfordringer knyttet opp mot miljø, arealbruk og bykvalitet.
n. At dokumentasjon om prioritering av klimavennlige løsninger må innføres som krav i alle byggesaker.
23.4. Stans i boligspekulasjonen
RØDT VIL:
a. Opprette et kommunalt boligtilsyn og boligombud i de større byene for å bekjempe spekulasjon og lov- 
og planbrudd samt ivareta leietakernes og boligkjøpernes interesser.
b. At oppdeling av leiligheter (hyblifisering) bare skal godkjennes hvis standardkrav overholdes og skal 
godkjennes. Seksjoneringsloven endres slik at den ikke har forrang over planregulerte forhold.
c. Gjøre bolig mindre lønnsomt som et spare- og investeringsobjekt ved å innføre et tak på samlet gjeld 
på primærboligen som gir rett til fradrag på skatten. Videre avvikle fradrag på skatten for gjeld knyttet til 
sekundærbolig.
d. At likningsverdien for sekundærboliger, med unntak av pendlerbolig, settes lik markedsverdien. Det 
åpnes for høyere eiendomsskatt på sekundærboliger som ikke benyttes til fast bolig.
e. At utleie via tredjeparter som Airbnb bare vil være lovlig i inntil 60 dager i året for å begrense at 
utleiemarkedet blir overtatt av korttidsleie og ikke dem som har behov for å leie lenger.
f. At kommunene må få rett til å innføre boplikt i strøk som trues av hyblifisering.
g. Opprette lover som begrenser hva utleier kan kreve kompensasjon for etter endt leieforhold.
h. Innføre husleieregulering i de store byene. Det settes en maksimalt tillatt leiepris for boliger per 
kvadratmeter utleieareal, justert for standard, alder på bolig og beliggenhet. Hvis utleier bryter reglene, 
skal leieforholdet opprettholdes, og den som leier leiligheten, skal automatisk ha rett til tre år uten 
husleieøkning.
i. At kommunene selv skal bestemme om de skal ha boplikt. Videre arbeide for å tette igjen «smutthull». 
Vurdere utvidet bruk av boplikt for å begrense spekulativ utleie.
23.5 Tilrettelagte boliger
RØDT VIL:
a. At siden de av oss som har nedsatt funksjonsevne, trenger tilrettelagt bolig, skal kommunene skal bygge 
og tilby egnede boliger, hvor egne ønsker, fysiske og psykiske behov og gode omgivelser er hensyntatt.
b. Sikre medbestemmelse i egen bosituasjon.
c. At bostøtteregelverket endres slik at nye uføre får bostøtte på nivå med tidligere, og at unge uføre med BOLIG75
garantert tilleggspensjon kommer inn under bostøttens inntektsgrenser.
d. At flere gis mulighet til å eie egen bolig ved å ha tilgang til både bostøtte og startlån. Bostøtte skal kunne 
brukes til bolig man eier og til å finansiere leie-til-eie.
e. At boligtilpasningstilskuddet må økes, og at alle kommuner må tilby ordningen.
f. At rammene for heistilskudd økes.
g. Sikre at det blir bygget et tilstrekkelig antall omsorgsboliger slik at det blir minimal ventetid mellom 
vedtak om tildeling og innflytting.
h. At ordningen med «gjengs leie» blir avviklet som grunnlag for fastsettelse av boutgiftene i 
omsorgsboliger og kommunale leiligheter. Leietakerens økonomiske evne skal legges til grunn for 
husleiefastsettel76
DISTRIKTSPOLITIKKDel 8 DistriktspolitikkDISTRIKTSPOLITIKK77
Kap. 24: Distriktspolitikk
Sterke krefter i samfunnet virker i retning av sentralisering – av kapital og av makt. Selve måten kapitalismen 
virker på, er sterkt sentraliserende, og jo mer regjeringa og stortingsflertallet slipper løs markedskreftene, 
desto sterkere virker denne effekten. Dette gjelder slikt som mer eller mindre tvangsmessig sammenslåing 
av kommuner og fylkeskommuner, nedlegging av NAV- og skattekontorer, innføring av såkalt 
«nærpolitireform», sykehusreformer som har ført til så vel nedlegginger som svekket politisk styring, kutt i 
ombæring av post og aviser samt både nedlegging og sammenslåing av høyere utdanningsinstitusjoner.
Rødt er mot markedsorienterte reformer som på denne måten sentraliserer og konsentrerer den
økonomiske og politiske makta i Norge på færre hender. I tillegg til å redusere lokaldemokratiet og 
tilgjengeligheten til en rekke offentlige velferdstjenester for innbyggerne, bidrar denne politikken også til 
å svekke den infrastrukturen og de tjenestene som næringslivet er avhengig av for å kunne etablere seg. 
Sterke og velfungerende lokalsamfunn er avgjørende for et godt utviklet lokaldemokrati. Det innebærer at 
innbyggerne får en reell mulighet til å delta i avgjørelser som gjelder hverdagen og livsvilkåra deres. Mange 
av velferdsgodene våre er forankret i kommunale tjenester. De økonomiske tilbakeføringene fra staten til 
kommunene og fylkeskommunene er derfor avgjørende for å kunne realisere et desentralisert og fullverdig 
velferds- og tjenestetilbud. Til det trengs det en styrket kommuneøkonomi. Kommuneøkonomien har vært i 
krise lenge før korona-viruset fantes.
Skal man dempe sentraliseringspresset eller ha håp om å snu det, må det skje gjennom politisk kamp. 
I Norge har vi en lang tradisjon for folkelig mobilisering mot sentralisering – for spredt bosetting, lokal 
utnyttelse av naturressurser og utbygging av nødvendig infrastruktur og velferdstjenester over hele landet. 
Dette er avgjørende for å bygge sterke lokalsamfunn og etablere og opprettholde lokale virksomheter, gode 
tjenester og arbeidsplasser.
24.1 Styrk lokaldemokratiet – stans sentraliseringspolitikken
Flere steder i landet har vi de siste åra opplevd mobilisering og opprør mot sentraliserings-politikken 
– uansett om den har kommet gjennom tvangssammenslåing av kommuner og fylker eller svekking av 
tilbud som akuttberedskap, fødetilbud og ambulansetransport. En rekke reformer er gjennomført med økt 
sentralisering og svekket lokaldemokrati som resultat.
Rødt støtter distrikts-Norges kamp mot sentralisering. Å styrke og utvikle motkreftene mot ei slik utvikling er 
viktige elementer i kampen for et sosialistisk samfunn.
RØDT VIL:
a. At ingen kommuner eller fylker slås sammen med tvang eller uten at det er godkjent gjennom 
folkeavstemning i hver av de berørte kommunene eller fylkene.
b. Oppløse kommuner og fylkeskommuner som har blitt slått sammen uten et dokumentert flertall blant 
innbyggerne i hver av dem, dersom flertallet av innbyggerne i minst én av de sammenslåtte kommunene 
eller fylkene ønsker det.
c. Styrke kommuneøkonomien slik at kommunene og fylkeskommunene sikres økonomiske tilbakeføringer 
fra staten som gjør det mulig å realisere et desentralisert og fullverdig velferds- og tjenestetilbud.
d. Motvirke de negative virkningene av sentraliseringsreformene som er innført de siste tiåra gjennom 
utvikling og iverksetting av kompenserende tiltak.
e. Fullfinansiere alle nye oppgaver som overføres til kommunene og fylkeskommunene, gjennom de statlige 
tilbakeføringene.
24.2 Levedyktige lokalsamfunn
Vi lever i et land som er rikt på naturressurser som historisk har gitt grunnlag for arbeid og spredt bosetting. 
Dette grunner seg i at folk har ført kamp for lokal og nasjonal sjølråderett og høstingsrett av disse verdiene. 
Naturressursene er utgangspunktet for utviklingen av det mangfoldet av arbeidsplasser som kan knyttes opp 
mot alle deler av norsk verdiskaping. Folk har stor erfaring fra disse kampene – erfaringer som er uvurderlige 
i dagens og framtidige kamper for å utvide demokratiet, å utnytte hele folkets skaperkraft og å ta «hele 
landet i bruk». Rødt ønsker et desentralisert Norge med levende distrikter og et allsidig arbeidsmarked. 
Dette forutsetter en godt utbygd infrastruktur over hele landet (slik det er beskrevet i kapittel 14 Samferdsel 
og kollektivtransport).
RØDT VIL:
a. Øke den økonomiske støtten til bedriftsetablering og utvikling gjennom regionale utviklingsmidler og 78
DISTRIKTSPOLITIKKkommunale næringsfond.
b. Videreføre differensieringen av arbeidsgiveravgifta.
c. Gjeninnføre langsiktige og myndighetsbestemte kraftavtaler som sikrer kraftforedlende arbeid.
d. Opprettholde vannkraftkommunenes kraftinntekter.
e. At vannkraftkommunenes rettigheter i hjemfallsloven må bli gjeninnført.
f. Avvise EU-regler og markedsstyrt kraftpolitikk som svekker norsk selvråderett og truer industrien.
g. Gjenreise og sikre fødetilbud og lokalsykehus over hele landet.
h. Arbeide for desentraliserte utdanningstilbud over hele landet, inkludert videregående og høyere 
utdanning, for å sikre kvalifiserte fagarbeidere, sykepleiere, barnehagelærere og lærere.
i. Styrke lokal og regional kontroll over midler til forskning, innovasjon og næringsutvikling.
j. At etableringen av nye offentlige institusjoner i så stor grad som mulig må lokaliseres utenfor de store 
byene.
k. Erstatte statlige arbeidsplasser som har blitt nedlagt i distriktene siden 2000 med minst like mange 
statlige arbeidsplasser innen 2025.
l. Lage en helhetlig plan for flytting eller deling av flere statlige institusjoner med mål om desentralisering. 
Slik flytting kan skje gradvis og må gjennomføres på måter som ivaretar opparbeidet kompetanse og 
erfaring. De ansatte må ha full sikkerhet for jobb og arbeidsbetingelser, og prosessene må skje i nært 
samarbeid med de ansattes organisasjoner.
m. Heve pendlerfradraget.
n.  Ha full offentlig utbygging av høyhastighets nettilgang og sikker mobildekning.
o. At Staten skal bidra mer til opprydding etter ras og flom som skyldes ekstremvær.DEMOKRATI OG FRIGJØRING79
Del 9 Demokrati og 
frigjøring80
DEMOKRATI OG FRIGJØRINGKap. 25: Folkestyre og ytringsfrihet
Kapitalismen er preget av en stadig sterkere konsentrasjon av makt og verdier. Privat eierskap
konsentreres på få hender. Konsekvensen er ikke bare en stor og voksende ulikhet, men også enorm makt 
som er unndratt demokratisk styring og kontroll.
Denne utviklinga forsterkes av en globalisert økonomi som gir store monopolselskaper som Amazon, 
Alphabet, Google og Facebook kontroll over sentral samfunnsmessig infrastruktur og tilgang på enormt mye 
informasjon om den enkelte.
De skeive maktforholdene under kapitalismen undergraver en åpen og demokratisk debatt. Både i offentlig 
og privat sektor blir det altfor ofte sett på som illojalt å gå ut med faglig uenighet og informasjon, selv om 
så viktige spørsmål som lønn og arbeidsforhold. Dette gir eiere og ledelse ekstremt stor styring av den 
offentlige samtalen og gjør det svært vanskelig å bygge makt nedenfra og opp.
Samtidig som pengeseddelen styrker sin makt, tømmes stemmeseddelen for innhold. Regjeringer og 
stortingsflertall av alle kulører har vært ivrige etter å gi borgerskapet, byråkratiet og overnasjonale organer 
økt innflytelse på bekostning av folkevalgte organer. Såkalt rettsliggjøring bidrar til å svekke handlingsrommet 
for de folkevalgte. Innenfor det offentlige sentraliseres makta fra kommuner og fylkeskommuner og til 
staten. Markedsstyring av offentlig sektor og privatisering har gjort demokratisk styring av velferdsstaten 
vanskeligere.
For Rødt er det et overordnet mål å overføre makt til demokratiske, folkevalgte organer. Rødt vil arbeide 
for en demokratisering av økonomien gjennom folkevalgte organer og annen demokratisk samhandling. 
Selveide bedrifter, kooperativ virksomhet og ideelle organisasjoner er viktige faktorer i dette. Vi vil erstatte 
udemokratiske overnasjonale avtaler som EØS med et forsterket internasjonalt samarbeid basert på frie og 
suverene stater.
25.1 Et demokratisk arbeidsliv
RØDT VIL:
a. Arbeide for en utvidelse av de ansattes representasjon i virksomheters styre.
b. Utvide retten til styrerepresentasjon på alle nivåer i konsern og organisasjonsformer som franchise.
c. Arbeide for de ansattes rett til tale- og forslagsrett i folkevalgte organer som kommune- og fylkesting.
d. Legge til rette for kollektivt eierskap og samvirkeorganisering.
e. Utvikle økonomiske støtteordninger og en skattepolitikk som gjør det enkelt å bygge opp kooperativer. 
Videre utforme støtteordninger slik at det offentlige har forkjøpsrett ved salg.
f. Underlegge store, sentrale selskap som Equinor (tidligere Statoil), Telenor og Vy (tidligere NSB) direkte 
offentlig styring.
g. Ta opp forslag om bedriftsforsamling og representantskap med folkevalgt deltakelse i tillegg til 
representasjon fra eiere og ansatte.
h. Gjennomgå stiftelseslovgivningen med sikte på sterkere demokratisk styring og kontroll.
25.2 Et fornyet folkestyre
RØDT VIL:
a. Styrke den folkevalgte styringen av staten på bekostning av byråkratiet.
b. Stanse den pågående utesingen av byråkratiet i departement og direktorater.
c. Innføre lobbyregister på alle forvaltningsnivåer. Styrke karantenereglene for å stenge svingdøra mellom 
politikk og påvirkningsbransjen.
d. Kutte politikerlønningene for å minske gapet mellom folk og de folkevalgte.
e. Avvikle monarkiet og innføre republikk.
f. Avholde flere rådgivende folkeavstemninger.
g. Sette ned sperregrensa til 2 prosent ved stortingsvalg.
h. Sikre god dekning i riksdekkende radio og TV for alle landsomfattende partier som stiller lister i valg.
i. Forby betalt politisk reklame.
j. Beholde arealfaktoren og fylkesvise valgkretser for å beholde geografisk fordeling av 
stortingsrepresentanter.
k. At Offentlighetsloven skal gjelde for selskaper (IKS, AS, KS og datterselskaper av KS) med offentlig 
aksjemajoritet.DEMOKRATI OG FRIGJØRING81
l. Unngå at regjeringen og departementene setter jobben med å lage lover ut på anbud.
m. Jobbe for fullt innsyn i kommunikasjon mellom regjeringen eller departementene og utenforstående.
25.3 Et levende lokaldemokrati
RØDT VIL:
a. Utvikle et levende lokaldemokrati der innbyggerne får reell mulighet til å delta i avgjørelser som gjelder 
hverdagen og livsvilkåra deres.
b. Øke kommunenes demokratiske handlingsrom ved å redusere mengden av lover, regler og forskrifter 
som binder folkevalgte på hender og føtter. Staten skal fullfinansiere oppgaver som overføres til 
kommunene.
c.  At oppgaver som krever stor grad av samordning mellom flere kommuner, bør løses gjennom 
interkommunalt samarbeid.
d. Forsvare og videreutvikle en modell med tre forvaltningsnivåer: kommune, fylke og stat.
e. Utvikle prosesser der innbyggerne kan ta del i budsjettbehandlingen, og styrke innbyggernes innsynsrett.
f. Avvikle parlamentarisme i kommunestyrer og fylkesting og erstatte den med formannskapsmodellen.
g. At så mye konsulentbruk i staten som mulig bør erstattes med faste ansatte for å spare penger på lengre 
sikt, og sikre at staten selv besitter den kompetansen som er nødvendig. Sterk offentlig kompetanse er 
et viktig tiltak mot innflytelse fra særinteresser.
h. At flere deler av staten bør basere seg på demokratiske beslutninger, der brukere, berørte, og relevante 
interesseorganisasjoner trekkes inn i forvaltningsapparatet.
i. At innflytelsen til fagforeningene i staten bør styrkes.
j. Rødt mener at rapportering er et viktig ledd i styringen av offentlig sektor, men at flere rapporteringskrav 
ikke bør innføres uten at man samtidig utvider den tiden de statlige ansatte har til å utføre sine primære 
arbeidsoppgaver.
25.4 Mer ytringsfrihet
RØDT VIL:
a. Styrke og utvide ytringsfriheten. Ytringsfriheten skal bare begrenses når det er absolutt nødvendig, for 
eksempel gjennom forbud mot hatytringer.
b. Si nei til gjeninnføring av blasfemiparagrafen.
c. Sikre et desentralisert eierskap til mediene, noe som gir flere muligheter til å ytre seg.
d. Forby arbeidskontrakter som pålegger absolutt taushet om alle såkalte interne forhold og innføre påbud 
om at Grunnlovens paragraf 100 som sikrer ytringsfrihet, skal gjelde bortsett fra i særskilte tilfeller, som 
personvernhensyn.
e. Styrke og utvide ytringsfriheten på arbeidsplassen for offentlig og privat ansatte, gjennom å øke 
muligheten for at de ansatte internt og offentlig kan ytre seg om ledelsesbeslutninger, arbeidsforhold og 
produksjon.
f. Styrke kommuneloven med ytterligere offentlighet, innsynsrett og politisk handlefrihet.
25.4 Et sterkere personvern
RØDT VIL:
a. Ikke ha noen nye overvåkningslover som vil gå ut over personvernet.
b. Ha strengere lover for datalagring. Sensitive opplysninger skal lagres i Norge og under norsk offentlig 
kontroll.
c. Hindre at private aktører får tilgang til personopplysninger fra internettleverandører. Kontrollorganene for 
IP og DNS-delegering må overføres til FN.
d. At data om elevene som genereres fra digitale læremidler, må lagres i tråd med lov om personvern og 
brukes varsomt på en måte som ivaretar barn og unges interesser. Det offentlige må sikres eierskap til 
slike data. Kommersielle aktører kan ikke bruke eller selge dataene.
e. Reversere etterretningstjenesteloven.
f. Beholde kontanter som pliktig betalingsmiddel.
g. Styrke Datatilsynet som tilsynsorgan og ombud.
25.5 Økt religions- og livssynsfrihet
RØDT VIL:
a. At den norske staten skal være adskilt fra alle trossamfunn. Tros- og livssynssamfunn må behandles på 
lik linje med andre frivillige organisasjoner som søker støtte til sin virksomhet.82
DEMOKRATI OG FRIGJØRINGb. Ha et filosofi-, livssyns- og religionsfag som ikke favoriserer noen trosretninger.DEMOKRATI OG FRIGJØRING83
Kap. 26: Antirasisme
Rasisme er et strukturelt problem i Norge. Det skaper forskjeller mellom folk og bidrar til ytterligere 
klasseforskjeller. Det er ødeleggende for dem som blir utsatt for det, og for fellesskapet. Rasisme må 
bekjempes på alle samfunnsarenaer.
Strukturell rasisme er mekanismer som gjør at minoritetsgrupper kommer dårligere ut enn
majoritetsbefolkningen. Rasisme mot den samiske befolkningen og nasjonale minoriteter er historisk 
strukturell rasisme i Norge. Personer som blir kategorisert som «ikke-vestlige innvandrere», også de med 
utdanning fra norske læresteder, har høyere arbeidsløshetsrisiko enn «ikke-innvandrere». Sannsynligheten 
for å bli innkalt til intervju synker for personer som har såkalte utenlandskklingende navn. Deltid og 
midlertidighet er mer utbredt blant kvinner og innvandrere. Dette fører også mange familier i en økonomisk 
situasjon med dårlige levekår. Rasisme skaper både økonomiske og helsemessige problemer. Forekomsten 
av psykiske plager er over dobbelt så stor blant dem som opplever diskriminering, enn blant dem som ikke 
opplever det.
Det må arbeides aktivt mot alle former for diskriminering, undertrykkelse av folkegrupper og rasistisk 
ideologi, herunder høyreekstreme ideologier som nazisme og fascisme, antisemittisme og islamofobi og 
urettmessig behandling av minoriteter i samfunnet.
Rasistiske forestillinger om «de andre» forsterker sosiale forskjeller og utnyttelsen av mennesker og ligger 
til grunn for historiske skampletter som kolonimaktenes plyndring av ressurser, slavehandelen og grov 
utnyttelse av urfolk og nasjonale minoriteter. Rasisme splitter arbeiderklassen og bidrar til at misnøyen 
rettes mot «de andre» framfor den politiske og økonomiske eliten. Rasisme er integrert i kapitalisme. 
Undertrykking, fordriving og folkemord har tatt ulike former gjennom historia – slaveri, kolonialisme, 
apartheid og billig arbeidskraft. Dette har gjort det mulig for kapitalen å øke profitten gjennom å ta for 
seg av naturressurser og menneskelig innsats. Rødt ser kampen mot rasisme i sammenheng med 
andre undertrykkende mekanismer som kvinneundertrykking, imperialistiske kriger for profitt og dagens 
økonomiske system.
Framveksten og normaliseringen av høyreekstremistiske tendenser og organisasjoner kommer også til 
uttrykk  i Norge. I sin mest ekstreme form har dette manifestert i tragedier som terrorangrepene 22. juli 
2011, drapet på Benjamin Hermansen i 2001 og terrorangrepet på Al-Noor-moskeen i Bærum i august 2019. 
Rasisme er skadelig og direkte farlig i samfunnet vårt.
Kampen mot rasisme handler også om å utjevne sosiale forskjeller gjennom særlig utdannings-, 
arbeidslivs-, bolig-, helse- og sosialpolitikken. Rasisme finnes på alle samfunnsområder og flere tiltak mot 
rasisme i de nevnte kapitlene.
RØDT VIL:
a. Kartlegge diskriminering og rasisme i arbeidslivet, boligsektoren og organisasjonslivet for å iverksette 
tiltak. Videre sikre tiltak mot rasisme og diskriminering i ansettelsesprosesser og rekruttering.
b. At minoritetsorganisasjoner i større grad involveres i høringer og politikkutforming og sikres ressurser.
c. At lovverk mot hatytringer og hatkriminalitet håndheves, og at fascistiske og nazistiske organisasjoner 
forbys.
d. At organisasjoner med en praksis som fremmer rasistiske holdninger, ikke skal motta offentlig støtte, 
som for eksempel Human Rights Service (HRS).
e. Stanse etnisk profilering og sørge for omfangsundersøkelser. Alle som stanses av politiet, skal få en 
kvittering som viser sted, årsak og tidspunkt.
f. At helsevesenet og eldreomsorgen skal tilpasses en flerkulturell befolkningsmasse, blant annet ved å 
styrke helsepersonellets kunnskap om flerspråklighet og migrasjonshelse.
g. Ha tiltak for at ungdommer som ikke har foreldre med nettverk, også får mulighet til å skaffe seg jobb, for 
eksempel kommunale ordninger med sommerjobber.
h. At utdanningen av lærere og barnehagelærere inkluderer hvordan lærerne skal håndtere rasisme og 
aktivt arbeide mot rasisme.
i. At læreplaner og relevant undervisningsmateriale skal inkludere opplæring om rasisme.
j. At handlingsplaner mot rasisme, muslimhat og antisemittisme som et minimum må følges opp med 
konkrete tiltak, nok ressurser og klart definert ansvar for oppfølging og evaluering.
k. At det gis økt offentlig støtte til organisasjoner som jobber mot rasisme.
l. At politiet instrueres til å stoppe rasisme og hatpropaganda som spres, fra sentrale byrom og 84
DEMOKRATI OG FRIGJØRINGmøtesteder.
m. Mobilisere mot rasistiske markeringer.DEMOKRATI OG FRIGJØRING85
Kap. 27: Urfolksrettigheter og nasjonale 
minoriteter
Urfolk
Det samiske folket er urfolket i Norge. Det betyr at samene var bosatt i Norge da den norske staten ble 
etablert. Norge har også fem nasjonale minoriteter. kvenene, rom, romani, skogfinnene og jødene, som har 
hatt tilhold i Norge i lang tid og dermed særegne rettigheter. Urfolket har med grunnlag blant annet i ILO-
konvensjon 169 og FNs Urfolksdeklarasjon særegne rettigheter som den norske staten skal oppfylle. Samisk 
språk, næringsliv, kultur og levemåte er under sterkt press. Samisk språk er sterkt svekket over det meste av 
Sápmi. Det står sterkt bare i de samiske majoritetsområdene i indre Finnmark. Dette er resultatet av statlig 
undertrykking og fornorskningspolitikk, som var offisiell norsk politikk overfor samene fram til slutten av 
1960-tallet. Senvirkningene av denne politikken er bl.a. at flertallet av samene i Norge i dag vokser opp uten 
å lære morsmålet sitt.
Reindriften i hele Sápmi har havnet i en svært kritisk situasjon. Særlig nedbygging og annen reduksjon 
av arealene truer denne næringen. Dette er en sterk trussel mot helt grunnleggende deler av samiske 
rettigheter og er et brudd på de anerkjente rettighetene som urfolk. Vindkraftutbygging i trekk- og 
beiteområder for rein er den sterkest voksende trusselen nå, men også kraftlinjebygging, hyttefelt og 
arealkrevende bergverk og gruvedrift reduserer eksistensmulighetene for reindriften og hele den samiske 
kulturen. Den voksende fiskeoppdrettsnæringen, den havgående fiskeflåta og snurperne som går inn 
i fjordene, reduserer og truer viktige sjøsamiske fiskemuligheter. Den sjøsamiske fiskerbonden har sitt 
historiske motstykke i innlandets dálon (viddegårdsbruk), basert på utmarkshøsting og litt husdyrhold. 
Landbruket er en viktig del av birgejupmi (selvberging) og har stor betydning for samisk bosetting. 
Klimaendringene, som medfører endringer i vekstsesong, vegetasjon og beitegrunnlag, er også truende for 
tradisjonell reindrift og annen samisk naturbruk og næringsvirksomhet.
Rødt vil ha et samfunn der samiske rettigheter ivaretas og samisk kultur får sin rettmessig plass. Men 
det er ikke bare i Norge at urfolks rettigheter og kultur har blitt undertrykt. Mange urfolk verden over lever 
under svært vanskelige forhold. Disse urfolkene har krav på vår oppmerksomhet, internasjonal og nasjonal 
beskyttelse, hjelp til å opprettholde sin kultur samt vår solidaritet.
27 .1 Samisk råderett over naturressursene
RØDT VIL:
a. Stanse vindkraftutbygging i områder for reindrift, også der det er gitt konsesjon.
b. Styrke lokal kontroll med naturressursene i samiske områder både på land og i sjøen, gi samisk vetorett 
mot naturinngrep i samiske områder og endre den nordiske same-konvensjonen slik at den inkludere 
samiske rettigheter til naturressursene.
c. At rettighetene som er bestemt i Finnmarksloven, skal utvides til å gjelde hele Sápmi.
d. At reindriftsloven skal styrke reindriftens vern mot inngrep fra andre interesser.
e. Styrke samisk selvbestemmelse og Sametingets suverenitet.
f. Styrke alliansebygging med urfolk og støtte tilbakeføring av landområder til urfolk nasjonalt og 
internasjonalt.
g. Styrke bosetting og kultur i markebygdene i Nordre Nordland og Sør-Troms.
h. Bygge og sikre fiskemottak og gi støtte til foredling, kombinasjonsnæringer og småskaladrift.
i. Arbeide for at det etableres en ny grenseoverskridende reindriftskonvensjon mellom Sverige og Norge, 
med formål om mer helhetlig og forutsigbar drift, bedre ressursutnyttelse, mindre byråkrati, og bedre 
samhold mellom reindriftssamer over landegrensene.
j. Opprettholde samisk jordbruk og stimulere til mer fjordfiske og større grad av lokal videreforedling og 
dyrking av grønnsaker, sanking og foredling av bær og andre naturgitte ressurser.
k. Ivareta naturmangfoldet i Sápmi.
27 .2 Samisk språk, kultur og utdanning
RØDT VIL:
a. At all utdanning i Norge må inkludere samiske spørsmål og samiske perspektiv innenfor eget fagområde.86
DEMOKRATI OG FRIGJØRINGb. At alle elevene i norsk grunnskole og videregående skole må få rett til å velge samisk som fag, uavhengig 
av egen etnisk bakgrunn.
c. At samene skal ha fast representasjon i Nordisk Råd.
d. At retten til samiske læremidler skal lovfestes.
e. Videreutvikle det samiske barnehagetilbudet, både i form av samiske barnehager og 
barnehageavdelinger, og gi nødvendig individuell språkstøtte til samiske barn.
f. At bysamene må sikres deltakelse i det samiske samfunnet, bl.a. ved å etablere Samisk Hus i flere 
norske byer.
g. At samisk språk må styrkes betraktelig i hele Sápmi, som bør sees på som et enhetlig 
språkforvaltningsområde.
h. Styrke rekrutteringa til og utdanninga av samisktalende lærere.
i. At uavhengig av språklig ståsted må samiske barn ha rett til samiskspråklig opplæring i alle barnehager i 
Sápmi.
j. At fiskeoppdrett skal ut av gytefjorder og ut av områder hvor det drives med sjølaksefiske.
k. Øke støtten til litteratur på de samiske språka, både originallitteratur og oversettelser.
l. Styrke den samiske kulturforståelsen i helse og velferdstjenestene, og gi plass til religionsutøvelse og 
læsare (tradisjonsbehandlere).
m. At alle programmer på NRK også skal ha samisk teksting tilgjengelig der det er teknisk mulig.
Nasjonale minoriteter
27 .3 Nasjonale minoriteter og internasjonalt ansvar
Andre og nyere minoriteter og folkegrupper i Norge må få mulighet til å praktisere kulturen og språket sitt 
så langt det er mulig. Samfunn og skole må søke å benytte tolketjenester og digitale oversettelser i alle 
sammenhenger når rettigheter, skole og arbeid står på dagsordenen. Nasjonale minoriteter i Norge må 
sikres reell rett til opplæring i sitt eget morsmål og kunne delta i samfunnet med det der det er mulig.
RØDT VIL:
a. At kvenene får et eget fond som erstatning for fornorskningspolitikken, og at det bli gitt tilstrekkelige 
statlige tilskudd til revitalisering av kvensk språk og kultur, blant annet kvensk ukeavis og radioprogram 
på kvensk
b. Sikre at nasjonale minoriteter i skole og barnehage får undervisning i eget språk
c. At Norge skal gi bistandsmidler til land og organisasjoner som jobber for urfolks rettigheter
d. Etablere språkutdanning til nasjonale minoriteter, i lærerutdanninger og på universitetsnivå
e. Sikre tolketjenester for mennesker på alle språk vi til enhver tid har i landet
f. Jobbe for at det opprettes et utviklingsfond for alle nasjonale minoriteter og andre
g. folkegrupper som kan styrke kulturene og språkene deres
h. Øke støtten til bokutgivelser på kvensk, romani og romanes, enten det er originallitteratur eller 
oversettelser
i. At tatere/romani skal inkluderes i granskingen til Sannhets- og forsoningskommisjonen som 
har som mandat å granske urett som er begått mot samer, kvener og skogfinner som følge av 
fornorskningspolitikken
j. Sikre retten til morsmålsopplæring og til at nasjonale minoriteter i barnehage og skole får opplæring i og 
på eget språk
 DEMOKRATI OG FRIGJØRING87
Kap. 28: Skeiv politikk
Samfunnets normer og forventninger til kjønn og seksualitet påvirker oss alle. Rødt jobber for et samfunn 
hvor alle mennesker er fri til å leve ut sin seksualitet og til selv å få uttrykke og gjøre kjønn på den måten 
de ønsker. Mulighetene for å leve et godt og fritt liv avhenger blant annet av mulighetene for å kunne ta 
utdanning, forsørge seg selv, ha god helse og bli anerkjent for den man er i alle sammenhenger. Statistikkene 
viser dessverre at skeive som gruppe fremdeles har dårligere levekår enn resten av befolkningen. For Rødt 
er derfor det å stille politiske krav som hever levekåra for denne gruppa, en del av kampen mot Forskjells-
Norge.
Det er heller ikke slik at alle skeive har like muligheter til å leve ut sin seksualitet eller sitt kjønnsuttrykk. Vi 
har derfor fokus på de av oss som lever under forhold som gjør at det å være skeiv kan oppleves ekstra 
vanskelig, har funksjonsnedsettelser eller er innvandrere og minoriteter som blir utsatt for rasisme. 
Transpersoner er blant dem som skårer lavest når det gjelder levekår. Holdninger til transfolk bør endres 
gjennom at kunnskap spres, at transfolks virkelighet gjenspeiles i lovverket og synliggjøres i statistikkene, og 
at man jobber for bedringer i helsetilbudet.
28.1 Kjønnsidentitet
RØDT VIL:
a. Ha en tredje kjønnskategori hvor alle kan angi sitt eget kjønn. For å få til dette i praksis må vi motarbeide 
det kjønnede og binære personnummersystemet vi har i dag, og gjøre det vesentlig enklere å bytte 
juridisk kjønn.
b. Jobbe mot Rikshospitalets monopol på behandling av kjønnsinkongruens, med mål om et desentralisert 
behandlingstilbud.
c. At det etableres et helhetlig behandlingstilbud med lav terskel med spesialkompetanse i alle 
helseregionene for personer som opplever kjønnsinkongruens eller kjønnsdysfori basert på deres 
individuelle behov og ønsker.
d. At det opprettes en klageinstans for alle som får avslag på søknad om kjønnsbekreftende behandling.
e. At alle som har blitt tvunget til å kastrere seg for å få endret juridisk kjønn før lovendringen i 2016, skal ha 
rett på erstatning.
f. At kjønnsnormaliserende, kosmetiske inngrep forbys inntil barnet selv kan samtykke.
g. At det i ny teknisk forskrift stilles krav til at alle offentlige nybygg og offentlige bygg der toaletter og 
garderobefasiliteter skal restaureres, skal ha kjønnsnøytrale alternativer med enkeltbåser for dusj, toalett 
og garderobe.
h. Jobbe for økt forskning og kompetanse innen behandling av transpersoner.
28.2 Et lovverk som sikrer like rettigheter uavhengig av seksuell orientering
RØDT VIL:
a. Fortsatt ha en kjønnsnøytral ekteskapslov, rett til assistert befruktning, adopsjon og medmorskap.
b. At skeive må inkluderes i hjelpetilbudet som finnes til mennesker i prostitusjon. Tilbudet må tilpasses slik 
at de også fanger opp de særskilte utfordringer som skeive i prostitusjon har.
c. At idrettsledere og trenere må arbeide mot diskriminering av alle seksuelle orienteringer og kjønnsuttrykk 
i idretten.
d. Ha lokale handlingsplaner for kjønns- og seksualitetsmangfold samt rådgivningstjenester for spørsmål 
om seksuell orientering og kjønnsuttrykk som bl.a. kan gi informasjon i skolen og i arbeidslivet.
e. At elever og barnehagebarn gis innsikt i mangfoldet av ulike kjønnsidentiteter og seksuelle orienteringer.
f. Forby seksuell reorientering, også omtalt som homoterapi eller konverteringsterapi, som går ut på å 
forsøke å endre en persons seksuelle legning fra homofil eller bifil. Videre å arbeide for å gjøre et slikt 
forbud internasjonalt.
g. Arbeide for et adopsjonslovverk med internasjonale adopsjonsordninger som muliggjør adopsjon 
uavhengig av kjønn, kjønnsidentitet eller legning.
h. Jobbe for at barn som har flere enn to foreldre, skal sikres juridiske rettigheter til alle foreldre.
28.3 Offentlig finansiering og informasjon om seksuell orientering og kjønnsuttrykk
RØDT VIL:
a. Styrke Rosa kompetanses arbeid med skolering av ansatte og studenter i helsevesenet, barnevernet, 
skolen, barnehagene, politiet og på asylmottak og sørge for at det gjøres systematisk og landsdekkende.88
DEMOKRATI OG FRIGJØRINGb. Styrke bevilgningene til LHBTI+-arbeid gjennom organisasjonene på feltet, «LHBTI+-potten», i framtidige 
forslag til statsbudsjett. Potten skal også inkludere organisasjoner som jobber med minoriteter, som bl.a. 
Salam.
c. Sikre bevilgninger til Skeivt Arkiv i Bergen over statsbudsjettet.
28.4 Skeive flyktninger
Det er fremdeles kriminelt – i flere tilfeller livsfarlig – å ha en annen seksuell orientering enn heterofil. Flere 
land har kriminalisert det å ha en annen legning enn heterofil, og i åtte land kan du dømmes til døden om 
du praktiserer en annen legning enn heterofili. I mange land er det straffbart å snakke positivt om LHBTI+, 
inkludert å bære symboler som symboliserer dette. Ifølge Amnesty krever også mange land at transpersoner 
gjennomgår en irreversibel sterilisering før de kan endre juridisk kjønn. Derfor må Norge gå foran for å styrke 
rettighetene til personer som bryter med samfunnets normer for kjønn og seksualitet.
RØDT VIL:
a. Høyne kompetansen om seksualitet og kjønnsidentitet hos UDI og UNE ved intervju av flyktninger som 
søker på bakgrunn av seksuell orientering eller kjønnsidentitet, og sette krav om slik kompetanse ved alle 
statlige asylmottak.
b. At LHBTI+ blir en del av introduksjonsprogrammene for nyankomne flyktninger.
c. Sikre at transpersoner har tilgang til behandling (hormoner, etc.) mens de venter på svar på om de har 
fått innvilget asyl eller ikke.
28.5 Skeiv skolepolitikk
Skolen skal være en arena der elever som bryter med normer for kjønn og seksualitet, trygt kan være seg 
selv og bli inkludert. For å få til dette må skoleansatte kjenne seg trygge når temaer knyttet til kjønn og 
seksualitet kommer opp, både i klasseromssituasjon og i korridorene.
RØDT VIL:
a. At skoleansatte skal være med og bidra til åpenhet og kunnskap om kjønnsroller gjennom aktivt 
holdningsendrende arbeid slik at alle barn kan vokse opp med trygghet og frihet til å ta sine egne valg.
b. At LHBTI+ skal være en obligatorisk del av undervisningen helt fra 1. klasse. Klasse-rommet skal være et 
trygt sted å være for alle elever. Dette må sikres gjennom læreplanene.
c. Stoppe all statsstøtte til skoler som diskriminerer LHBTI+-personer ved ansettelse.DEMOKRATI OG FRIGJØRING89
Kap. 29: Rettigheter for mennesker med 
funksjonsnedsettelser
Likestilling må ligge til grunn for all politikk som omhandler eller påvirker kronisk syke og mennesker med 
funksjonsnedsettelser. De av oss som har en funksjonsnedsettelse, blir først og fremst funksjonshemmet i 
møtet med samfunnsskapte barrierer og diskriminering. Disse barrierene må vi bryte, og det gjøres best ved 
å sikre samfunnsdeltakelse, hindre diskriminering og utforme samfunnet universelt.
Alle mennesker har rett til like muligheter til deltakelse i samfunnet, utdanning og arbeidsliv. Et viktig verktøy 
for mennesker med funksjonsnedsettelser er tilgang på god og riktig assistanse, som de som selv har 
assistansebehov, kan være med på å utforme. Personlig assistanse muliggjør likestilt deltakelse i samfunnet. 
Norge har ratifisert FNs konvensjon for mennesker med funksjonsnedsettelser (CRPD), men dagens 
regjering har valgt å ikke inkorporere den i norsk lov. Inkorporering innebærer at nasjonale lover skal bygge 
på FN-konvensjonen og ikke være i strid med den. En lov om brukerstyrt personlig assistanse (BPA) som 
bygger på FN-konvensjonen, vil sikre personer med nedsatt funksjon rett til å delta i samfunnet som alle 
andre. Dagens lov gjør ikke det.
29.1 Et lovverk for likestilling
Mennesker med nedsatt funksjonsevne skal få innfridd sine menneskerettigheter på lik linje med alle andre i 
samfunnet. Mennesker med funksjonsnedsettelser skal ikke diskrimineres bort fra samfunnsdeltakelse. Krav 
til universell utforming både fysisk og på informasjons- og kommunikasjonsfeltet må da håndheves langt 
strengere enn det som er dagens praksis.
RØDT VIL:
a. Innlemme FN-konvensjonen for mennesker med nedsatt funksjonsevne (CRPD) i norsk lov, fjerne 
tolkningserklæringene mot artikkel 12, 14 og 25 og ratifisere tilleggsprotokollen om individklageordning.
b. Gjennomføre en strategi for likestilling av mennesker med funksjonsnedsettelse.
c. Ha en handlingsplan for universell utforming fram mot 2030, med fokus på bygg, IKT-løsninger, 
samferdsel og offentlige rom samt utdanningsinstitusjoner og arbeidsplasser.
d. Rettighetsfeste en nasjonal TT-ordning og inkludere alle med særskilt behov for det. Pårørende til 
personer med nedsatt funksjonsevne skal også ha rett til transportstøtte ved behov.
e. Styrke offentlige tilretteleggingsordninger for hjem, skole og arbeidsplasser i alle kommuner.
f. Sikre at interesseorganisasjonene for mennesker med nedsatt funksjonsevne og deres pårørende har 
innflytelse på offentlige prosesser som påvirker deres medlemmer, og blir sikret god økonomi.
g. At mennesker med nedsatt funksjonsevne skal ha rett til utdanning og arbeid på lik linje med alle 
andre i samfunnet. Elever og studenter skal ha krav på skolebøker og studie-litteratur i tilgjengeliggjort 
format. Alle NAV-kontorer må ha tilgang på den kompetansen som kreves for å kunne hjelpe mennesker 
med funksjonsnedsettelser til å skaffe seg og beholde relevant arbeid. Arbeidsgivere som ansetter 
mennesker med nedsatt funksjonsevne, må få økonomisk støtte til den tilretteleggingen som er 
nødvendig, også om tilretteleggingen er varig. Det må også tilrettelegges for flere VTO-plasser (varig 
tilrettelagt arbeid innen ordinær bedrifter) og VTA-plasser (varig tilrettelagt arbeid i skjermet bedrift).
h. At barn- og ungdom med nedsatt funksjonsevne, ivaretas spesielt i barnehage, skole og på 
arbeidsmarkedet. Barn og ungdom med særskilte behov må sikres etterskoletidstilbud også etter 7 . 
klasse, ut videregående skole og uten egenandel. Rådgivningstjenestene i skolesystemet må sikres 
kompetanse i spørsmål som gjelder funksjonsnedsettelse og utdanning/arbeidsliv.
i. Tilby forebyggende tiltak i hjemmet, og foreldreveiledning/tiltak så tidlig som mulig.
j. Sikre at kommunene har klare nok krav til styring og kvalitetssikring av tjenester som blir utført av andre 
enn kommunen selv. Dette gjelder også ordninger med BPA.
k. At idrettsledere og trenere får verktøyene som kreves for å inkludere funksjonshemmede i idretten.
l. Reversere regjeringens kutt i støtte til funksjonshemmede og kronisk syke.90
DEMOKRATI OG FRIGJØRINGKap. 30: Ungdom
Ungdom står ofte på frontlinja i sosiale bevegelser, og de blir påvirka av lovene i samfunnet og representerer 
viktig motkultur og framtida. Likevel blir ungdommen ignorert i viktige spørsmål, de har lite påvirkningskraft, 
og tilbud for ungdom bygges ned. Rødt vil legge til rette for ungdomskultur og gi ungdom noe å si i 
samfunnet.
30.1. Ungdom skal ha politisk påvirkningskraft
Dagens 16- og 17-åringer har flere plikter og rettigheter gjennom loven. Ungdommen påvirkes i stor grad av 
bl.a. betaling av skatt og straff, men de har ingen mulighet til å påvirke sin situasjon direkte gjennom valg. 
Prøveordningen med valg for 16-åringer har vist at velgerne blir mer aktive når de blir inkludert tidligere.
RØDT VIL:
a. Innføre allmenn stemmerett for 16-åringer.
b. Etablere gode retningslinjer som sikrer at Ungdomsråd og ungdommens fylkesråd blir demokratisk valgt, 
og at de får reell deltakelse og påvirkningskraft.
c. At demokratisk valgte ungdomsråd skal ha forslags-, møte- og talerett i hovedutvalg, formannskap og 
kommunestyret, også i saker som ikke angår ungdom.
d. At myndighetene skal legge til rette for reell innflytelse for barn og unge i lokale, nasjonale og 
internasjonale beslutningsprosesser.
e. Gi rett til politisk fravær i ungdomsskolen.
f. At grunnstøtten til norske barne- og ungdomsorganisasjoner må økes.
30.2. Ungdom skal ha rett til egne plasser og kulturuttrykk
Ungdom skal ha rett til egen kultur, men også egne rom. Derfor må man tilrettelegge for ungdommenes 
hobbyer, kulturuttrykk og egenorganisering.
RØDT VIL:
a. Gi ungdom råderett over egne kulturinstitusjoner
b. Lovfeste retten til fritidsklubber, som må få tilstrekkelig finansiering og fast ansatte barne- og 
ungdomsarbeidere og kulturarbeidere
c. Opprette flere ungdomshus, både selvstyrte og kommunalt styrte, og ungdoms egenorganisering må 
støttes økonomisk
d. At det offentlige legger til rette for ungdoms utøvelse av kultur og kunst gjennom å stille graffitivegger, 
øvingslokaler og studioer til rådighet samt økt tilgang til gratis leie av utstyr og instrumenter
e. At siden dataspill, film, grafisk produksjon, programmering og andre digitale uttrykksformer er kultur, må 
det legges til rette for at ungdom kan dyrke disse interessene
f. Ha en offentlig regulert maksimalpris å betale for barn og unge som ønsker å delta i organiserte 
fritidsaktiviteter
g. Lovfeste sterkt rabatterte billetter til ungdom i offentlige arrangementer og i aktiviteter hvor det offentlige 
står for deler av finansieringen
h. Styrke og tilrettelegge for uorganisert idrett gjennom ballbinger, kommunale skateparker, og lignende
i. At barn og ungdom må få fri tilgang til kunst og kultur, og at offentlig eide kultur-institusjoner gjøres gratis 
for alle
j. Styrke Frifond-ordningenDEMOKRATI OG FRIGJØRING91
Kap. 31: Digitalpolitikk
Rødt ønsker å demokratisere internett. Vi aksepterer ikke at noen få amerikanske og kinesiske storselskaper 
i praksis har full kontroll med den digitale infrastrukturen i samfunnet. For Rødt er digital suverenitet et 
mål, og data om norske innbyggere skal derfor lagres i Norge. Rødt ser på anonyme, aggregerte data som 
en del av samfunnets allmenning. Dette betyr at alle slike data som samles inn om det norske samfunn, 
anses som en del av den norske allmenningen og dermed er en felles eiendom for det norske folk. Private 
aktører som samler inn data om folk i Norge, må derfor gi fra seg slike aggregerte datasett til den nasjonale 
dataallmenningen. Dette inkluderer blant annet sosiale medier og produkter som faller under tingenes 
internett. Et slikt datasett vil være uvurderlig for videreutviklinga av velferdstjenestene.
Rødt ser på data som er samlet inn i offentlig regi, som innbyggernes felles eiendom. Slike data skal ikke 
selges bort, men tilgang kan gis gratis eller for en avgift. Spørsmålet angående tilgang og kostnaden 
bestemmes demokratisk på bakgrunn av formålet. For Rødt er det et mål at vi bygger opp en norsk IT-
industri med et mangfold av små og store selskaper. Offentlige IT-kontrakter skal brukes aktivt for å bygge 
opp en slik industri.
RØDT VIL:
a. Opprette en statlig skytjeneste som en del av den grunnleggende digitale infrastrukturen i offentlig 
sektor, inkludert maskinvaren og programvaren som kreves for å drifte de digitale tjenestene i offentlig 
sektor. En slik statlig skytjeneste skal være tilgjengelig for alle statlige, kommunale og fylkeskommunale 
virksomheter.
b. At en statlig skytjeneste skal bygges opp gjennom bruken av åpen kildekode og åpne standarder. Dette 
skal hindre at offentlig sektor blir låst til en eller et fåtall leverandører og vil gi mer åpenhet og innsikt i 
hvordan systemene fungerer.
c. Skattlegge internettgiganter som Google, Facebook og Apple på en måte som gjør at disse selskapene 
ikke undergraver norsk næringsliv.
d. Sørge for at offentlig sektor bruker faste ansatte i fulle stillinger til å utvikle og drifte sine egne løsninger.
e. Opprette en statlig virksomhet som skal yte konsulenttjenester rundt IT for offentlig sektor for å holde på 
kunnskapen og samtidig hindre privatisering av offentlig drift.
f. Unngå, og fase ut, lukket, proprietær programvare som standard i kommune og stat, inkludert 
programvare som utvikles på oppdrag for kommune og stat.
g. At grunnleggende digitale tjenester som ses på som nødvendigheter for å leve et normalt og fullverdig 
liv, skal leveres som en del av det offentlige tjenestetilbudet.
h. At alle tjenester skal leveres med så mye åpenhet som det er mulig. Det betyr offentlig kildekode så 
langt det lar seg gjøre, og alle automatiske avgjørelser som blir gjort, skal begrunnes med forankring i 
lovverket. Tyngden hviler på det offentlige, som må bevise at avgjørelser som blir tatt, er riktige.
i. Jobbe for at det digitale Norge blir miljøvennlig, blant annet gjennom forbud på bitcoin-serverparker og 
lignende.
j. At tilgang til internett må anses som en menneskerett og skal derfor gjøres gratis for alle.92
NORGE OG VERDENDel 10 Norge og 
verden NORGE OG VERDEN93
Kap. 32: Mot imperialisme og krig
Kapitalismen som system har et indre behov for å ekspandere – også utover de nasjonale grensene. Norge 
utgjør en integrert del av det globale, imperialistiske systemet og har blitt en offensiv aktør på de globale 
markedene. Norge har imperialistiske interesser innenfor blant annet oljevirksomhet, oppdrett og mineraler. 
Oljefondet har vært og er investert i alt fra krig til naturødeleggelser.
Norge har sammen med sine allierte i angrepsalliansen Nato deltatt i eller støttet en rekke imperialistiske 
kriger mot andre land – Irak, eks-Jugoslavia, Afghanistan, Libya og Syria. Dette har ført til enorme 
menneskelige lidelser, politisk ustabilitet og har drevet mennesker på flukt. Norge må slutte å krige mot 
andre land og heller bygge opp et troverdig, uavhengig og defensivt forsvar. Gjennom Nato-medlemskapet 
deltar Norge i organisasjonens atomvåpenstrategi. Atomvåpen bedrer ikke norsk sikkerhet, og bruk av 
atomvåpen vil forårsake umenneskelige lidelser.
Rødts antiimperialisme er basert på mellomfolkelig solidaritet, respekt for folkerett og sjølråderett, at Norge 
ikke skal delta i eller støtte krigshandlinger og angrepskriger, og at Norge skal melde seg ut av Nato.
Rødt vil arbeide for at Norges hovedrolle internasjonalt skal være å bidra til nedrustning, fredsmekling og 
langsiktig støtte til gjenoppbygging etter konflikter, ivareta og forsvare folkeretten og nasjonenes rett til 
selvbestemmelse.
RØDT VIL:
a. Melde Norge ut av Nato.
b. Jobbe for en nordisk forsvarsallianse med Sverige, Danmark, Finland og Island. En forutsetning for en 
slik allianse er at den er uavhengig av Nato og stormaktsrivaliseringen. Norge må si opp de bilaterale 
militæravtalene med USA.
c. Ikke ha noen norsk deltakelse i angrepskrig, hverken militært eller politisk. Videre hindre norsk deltakelse 
i og økonomisk støtte til angrepskriger. Militære styrker skal aldri sendes utenlands uten vedtak i 
Stortinget i plenum.
d. At Norge må avvikle den faste militærbasen i Jordan og trekke styrkene hjem.
e. Sikre krigsveteranenes rettigheter til økonomisk erstatning og oppfølging og hjelp ved psykiske og 
fysiske skader. Rødt er mot krigene, men for rettferdig behandling av veteranene.
f. Stanse all våpeneksport til land i krig, medregnet utenlandsk innblanding i borgerkriger, samt kreve 
sluttbrukererklæring for all våpeneksport fra Norge og norskeide selskaper i andre land.
g. Forby kjemiske, biologiske, radiologiske, nukleære og autonome våpen samt CBRNE-våpen og arbeide 
for full atomnedrustning. Norge må umiddelbart signere den internasjonale avtalen om forbud mot 
atomvåpen.
h. Styrke det internasjonale nødhjelpsapparatet og gjøre det i stand til å reagere raskt i en krisesituasjon.
i. Støtte folkene i Latin-Amerika som kjemper mot undertrykking, blokader og USA-dominans.
j. Motarbeide norske utenlandske investeringer som har til formål å trekke profitt ut av fattige.
k. Verdensbanken (WB) og Det internasjonale pengefond (IMF) utgjør viktige instrumenter for å påtvinge 
utviklingslandene en nyliberal politikk, og innstrammingstiltak som krav fra IMF har også rammet 
befolkningen i flere industriland i krisetider. Rødt går mot at Norge bidrar med penger til disse 
institusjonene så lenge de krever privatisering og avregulering – og dermed undergraving av den 
offentlige velferden.94
NORGE OG VERDENKap. 33: Militær og sivil beredskap
33.1 Militær beredskap
Rødt er for et defensivt nasjonalt forsvar, uavhengig av Nato og EU-hær. Det må bygges på en forsterket 
kystvakt og en vernepliktshær som må være rustet til å forsvare oss om det blir nødvendig. Den sterkt 
økte militære aktiviteten fra USA og Nato i nordområdene utgjør en trussel mot Norges viktige og gode 
naboskap med Russland. Det er i Norges interesse å bygge ned dette spenningsforholdet og gjenopprette 
normale forbindelser. I dag er det norske militærapparatet innrettet for å oppfylle USAs og Natos behov, og 
mesteparten av militærbudsjettet på mange titalls milliarder tjener derfor ikke Norges interesser.
RØDT VIL:
a. Stanse alle nye innkjøp av jagerfly med øyeblikkelig virkning, men styrke hæren, det mobile kystartilleriet 
og et rakettbasert luftvernsystem. Overvåking og kontroll av de norske havområdene er en sentral 
oppgave for sjø- og luftforsvaret.
b. Ikke ha noen utenlandske militærbaser og forsvarsinstallasjoner på norsk jord. US Marines må trekkes ut 
fra Værnes og Setermoen. Atomubåter i norske farvann må forbys.
c. Ha en styrking av både Sivilforsvaret og Heimevernet og gjenopprette Sjøheimevernet. På lengre sikt 
skal Heimevernet dreies over i retning av et hovedfokus på sivile motstandsformer. Vi ønsker også at 
kystjegerbataljonen bevares.
d. At den militære beredskapen og mannskapene Forsvaret rår over, i sterkere grad må være forplikta til å 
bistå sivilsamfunnet, både med egne styrker og i samarbeid med Sivilforsvarets ressurser.
e. Sikre retten til militærnekting og politisk arbeid i militæret samt sikre retten til å få opplæring i sivile 
motstandsformer.
f. Oppfordre til desertering hvis militærapparatet blir brukt mot egne innbyggere og oppfordre til ikke å 
verve seg til imperialistiske aggresjonskriger.
g. Styrke et defensivt cyberforsvar og øke kunnskap om digital sikkerhet i befolkningen.
h. Gå imot masseovervåkingen som dagens lov om etterretningstjeneste åpner for.
i. At rammeavtalene i etterretningssamarbeidet mellom Norge og USA må offentliggjøres. Det må kreves 
bedre informasjon om etterretningsarbeidet overfor Stortinget, og Kontrollutvalget må få lov til å bruke 
utenlandske kilder i sin granskning.
j. At Norge må arbeide mot militarisering av verdensrommet og ikke bruke vår romteknologi til militære 
formål.
k. At en uavhengig tredjepart skal måle utslipp i skyte- og øvingsfelt samt andre områder som er eid eller 
drevet av Forsvarsbygg.
33.2 Sivil beredskap
Mens den militære beredskapen finansieres med titalls milliarder i året, og med fortsatt årlig økning etter 
påbud fra Nato, er den sivile beredskapen sterkt nedprioritert. Det er derfor et stort behov for en samlet sivil 
beredskapspolitikk i Norge. På en rekke områder er det dokumentert store mangler som truer både liv og 
helse og store materielle verdier. Eksempelvis er kornlagre helt nedlagt, og NVE har avvikla flomsikring av 
matjord. Beredskap og lagerhold står i motsetning til kapitalens jakt på høyest mulig profitt. Det er derfor 
nødvendig å reise en politisk kamp på dette feltet. De siste tiåra har både privat næringsvirksomhet og det 
offentlige gått inn for å redusere reservekapasitet og lagerhold. Det har vært regnet som død kapital.
RØDT VIL:
a. At den sivile beredskapen styrkes kraftig for å kunne møte forventede klimaendringer med dramatiske 
konsekvenser når det gjelder ekstremvær og flom, skredulykker, større branner og andre ulykker.
b. At mangelen på medisinsk beredskap, som ble blottlagt gjennom koronapandemien, raskt rettes opp. 
Produksjon og lagring av viktig medisin og medisinsk utstyr må sikres av staten.
c. Redusere beleggsprosenten, som har økt fra 85 til nesten 100 på få år, for å opprettholde sykehusenes 
ordinære pasientbehandling også under ekstraordinære kriser.
d. Styrke sivilforsvaret. Det må også åpnes for at førstegangstjenesten kan avtjenes i Sivilforsvaret. 
Opplæring og tjeneste i helse- og omsorgssektoren må kunne velges som et alternativ, uten at det 
erstatter ordinært ansatte.
e. Arbeide for at det skal gis opplæring til sivile, fredsbevarende kontingenter som kan drive hjelpearbeid i 
konflikter der partene aksepterer det.
f. Sikre gode offentlige støtteordninger for sivilt arbeid mot krig og for nedrustning.
 NORGE OG VERDEN95
Kap. 34: Internasjonale handels- og 
investeringsavtaler
Handel har vært og er fortsatt svært viktig for den økonomiske utviklinga i alle land. Under de siste tiåras 
internasjonale offensiv fra kapitalens side har imidlertid handelspolitikken blitt brukt til å avregulere 
og markedsorientere en stadig større andel av økonomien. Dette støttes opp av sterke internasjonale 
institusjoner som er forhandlet fram av de vestlige stormaktene. De rike landene bruker avtalene til å presse 
fram markedsadgang for sine selskaper, noe som særlig hindrer utviklingsland i å verne sin egen industri og 
økonomi i en oppbyggingsfase.
Dagens handels- og investeringsbeskyttelsesavtaler setter handel og storselskapenes interesser foran 
klima og miljø. Handel blir til et mål i seg selv – avtalene binder samfunn til en økonomisk modell som er 
basert på ubegrenset økonomisk vekst, og som innskrenker det politiske handlingsrommet til å bekjempe 
klimakrisen og beskytte miljøet.
Størst økonomisk og politisk betydning for Norge har tilknytningen til det markedsliberale EU gjennom 
EØS-avtalen. Den er ikke bare en handels- og investeringsavtale, men en avtale som stadig ekspanderer 
til å omfatte nye områder av samfunnet. Det er en ensidig avtale som tvinger Norge til å innføre direktiv på 
direktiv som EU vedtar, selv om Norge ved folkeavstemninger har sagt nei til EU-medlemskap. Alt for lenge 
har Norge vært nødt til å gå på tvers av norske lover og tariffavtaler for å tilpasse oss EUs «frie flyt». Dette 
både undergraver folkestyret og påtvinger oss usolidariske løsninger.
EØS-avtalen gir trange rettslige rammer for å kunne bekjempe Forskjells-Norge. Kamp for arbeidsvilkår og 
lønnsbetingelser vil komme i konflikt med reglene for fri flyt av arbeidskraft. Den friheten Norge har til å bruke 
oljefondet for å bygge statlig næringsdrift, vil hele veien måtte vurderes opp mot EØS-regelverket.
For øvrig forhandler og inngår Norge stadig nye handelsavtaler – både bilaterale og gjennom Verdens 
handelsorganisasjon (WTO) og Efta. De sistnevnte går ofte lenger enn WTO-avtalene ved at de også 
inneholder investeringsklausuler som binder opp og hindrer nasjonal politikk på en rekke områder. For tida 
forhandles det om en avtale om digital økonomi innen WTO, noe som vil kunne hindre demokratisk kontroll 
med en teknologi som både er sentral for hele vår økonomi, og som domineres av gigantiske internasjonale 
teknologiselskaper.
RØDT VIL:
a. Erstatte EØS-avtalen med en balansert handelsavtale som sikrer nasjonal kontroll. Innen det oppnås, må 
handlingsrommet i EØS-avtalen utnyttes ved aktivt å bruke reservasjonsretten.
b. At alle handelsavtaler som Norge inngår, må sikre politisk handlingsrom til å føre nasjonal politikk på 
viktige områder. Mandatene for handels- og investeringsavtaler må diskuteres åpent i Stortinget, og alle 
avtaler må være gjenstand for en omfattende konsekvensutredning, ikke minst når det gjelder miljø og 
faglige rettigheter – med høring av berørte parter.
c. At Norge trekker seg ut av forhandlinger om datahandelsavtalen i WTO, og at medisiner må unntas fra 
patentering.
d. At ingen avtaler Norge inngår, skal inneholde investeringsklausuler eller investor-stat 
tvisteløsningsmekanismer. Alle frihandelsavtaler som er forhandlet fram gjennom Efta, og som 
inneholder slike klausuler, må sies opp.
e. At Norge ikke inngår flere bilaterale handelsavtaler uten at utviklingslandenes interesser blir ivaretatt og 
deres påvirkningsmuligheter sikra – blant annet gjennom spesielle unntaksordninger.
f. Hindre at handelsavtaler blir brukt som brekkstang for privatisering og ytterligere markedsorientering av 
offentlig sektor.
g. Ha finansiell åpenhet i kampen mot kapitalflukt, skatteunndragelse og aggressiv skatteplanlegging. Den 
nåværende mekanismen for land-for-land-rapportering (LLR) er for svak. En fullstendig LLR-mekanisme 
som grunnlag for å regulere finanskapitalen og begrense dens makt over demokrati og realøkonomi, må 
komme på plass.
h. At Norge ikke inngår handels- og investeringsavtaler med land som ikke følger sine forpliktelser i Paris-
avtalen og andre internasjonale miljøavtaler.
i. At avtalene må respektere føre-var-prinsippet og på ingen måte innskrenke det politiske 
handlingsrommet til å fremme lokal mat- og jordbruksproduksjon og til å støtte småbønder, og til å bruke 
toll, teknologioverføring og subsidiering av lokale produsenter, for å redusere klimautslipp, beskytte 96
NORGE OG VERDENmiljøet, fremme grønn teknologi og sikre bærekraftig matproduksjon.
j. Arbeide for at handels- og investeringsavtaler skal ivareta miljøforpliktelser, redusere klimautslipp, 
beskytte miljøet, fremme grønn teknologi og sikre bærekraftig mat-produksjon. Videre et politisk 
handlingsrom til å fremme lokal mat- og jordbruks-produksjon skal sikres. Arbeide for at avtalene sikrer 
faglige og sosial rettigheter. ILO-konvensjoner, tariffavtaler og arbeidsmiljøloven må ha forrang foran 
handels- og investeringsavtaler, inkludert EØS-avtalen.
k. Arbeide for at tilgang på reint drikkevann skal defineres som en rettighet og dermed ikke kan privatiseres 
og gjøres om til en handelsvare.
l. Ha full åpenhet og demokratisk behandling av forhandlinger som gjelder handels- og investeringsavtaler.
m. Arbeide for internasjonalt samarbeid for å bekjempe registrering i skatteparadis.
 NORGE OG VERDEN97
Kap. 35: Internasjonal solidaritet
Internasjonal solidaritet er en bærebjelke i vår politikk. Gjennom de siste tiåra har vi sett en kraftig øking 
i borgerkriger og opprør. USA og Nato har forsterket sin intervensjonspolitikk. Særlig har dette rammet 
Midtøsten, der kriger har rast fra område til område. Land som Afghanistan, Irak, Libya, Syria og Jemen 
har vært utsatt for forferdelige ødeleggelser. For USA og deres allierte har kontrollen med oljen i Midtøsten 
vært særlig viktig, samtidig som området også er av stor betydning for verdens våpenindustri. Vår tids 
kapitalisme er internasjonal, og Norge utgjør en del av det globale imperialistiske systemet: Vår økonomi, 
vår handel og vår militære aktivitet er direkte eller indirekte med på å opprettholde globale undertrykkende 
strukturer. Derfor må vår kamp mot økte forskjeller, for flere rettigheter, mer frihet og mer demokrati alltid 
være internasjonal. Rødt deltar i en rekke ulike solidaritetsinitiativer og -organisasjoner og oppfordrer sine 
medlemmer til å være aktive i internasjonalt solidaritetsarbeid med arbeidere og undertrykte i alle land. Vi vil 
støtte antikrigsbevegelser og antiimperialistiske bevegelser nasjonalt og internasjonalt og styrke kampen for 
sjølråderett, demokrati, kvinnefrigjøring og likeverd.
RØDT VIL:
a. Støtte arbeideres, småbønders, landarbeideres, urfolks, skeives og frigjøringsbevegelsers kamp mot 
undertrykking og nykolonialisme – for sine nasjonale, sosiale og demokratiske rettigheter.
b. Stoppe sexturismen og motarbeide menneskehandel («trafficking») samt støtte organisasjoner som 
jobber internasjonalt for kvinners rett til utdanning og familieplanlegging.
c. At minst 1 prosent av bruttonasjonalinntekten (BNI) brukes til samfunnsutvikling i fattige land, med 
prosjekter som støtter opp om demokratisk organisering, og som gjerne kan kanaliseres gjennom 
sivilsamfunnsaktører som fagbevegelsen.
d. At internasjonale miljøtiltak til alles beste og utgifter til flyktningarbeid i Norge ikke dekkes over 
bistandsbudsjettet.
e. Slette gjeld til utviklingsland.
f. Arbeide for en internasjonal uavhengig mekanisme under FN for å sikre en rettferdig håndtering av lands 
gjeld, som igjen sikrer velferd og menneskerettigheter for befolkningen i kriselandet.
g. Avvikle dagens praksis med å gi næringslivsstøtte kamuflert som bistand, og arbeide for at midlene ikke 
går til kommersielle aktører innenfor offentlig tjenesteyting.
h. Jobbe for en utviklingspolitikk som styrker fagbevegelsen, urfolk og folkelige organisasjoner i sør, og som 
fremmer demokratisk organisering, lokal ressursforvaltning og matproduksjon, tilgang til reint vann og 
bedre tilgang til gode helse- og utdanningstjenester.
i. Støtte det palestinske folkets kamp og arbeide for økonomisk, akademisk og kulturell boikott av Israel. 
Statlige og kommunale innkjøp av israelske varer og tjenester skal ikke skje. Kjøp av varer som er 
produsert i strid med folkeretten, må generelt forbys.
j. Utvikle samarbeid med Vest-Sahara og Kurdistan, fremme tiltak mot okkupasjon og undertrykking og 
støtte kampen for selvstyre og demokratiske rettigheter. Videre støtte alle bevegelser som slåss for 
nasjonale, sosiale og demokratiske rettigheter.
k. Jobbe for at utviklingsland med betydelige gjeldsbyrder sikres klimafinansiering i form av bistand, ikke 
lån, slik at den ikke legger de økonomiske kostnadene ved det grønne skiftet på allerede gjeldstyngede 
utviklingsland.
l. Solidarisk støtte LHBTI+-organisasjoner på grasrotnivå i Russland, Polen, Uganda og andre land der 
skeives rettigheter står i fare.
m. Støtte lands kamper mot ensidige sanksjoner og trusler som ikke er forankret i folkeretten, og som truer 
deres nasjonale selvstendighet.
n. Legge internasjonalt press for å oppheve blokaden av Gaza og mot Israels planer om annektering av 
deler av Vestbredden.
o. Opprette samarbeid med antiimperialistiske fagforeninger, sosiale bevegelser og politiske partier i 
Latin-Amerika som fremmer sosialistisk politikk. Målet er å støtte deres kamp for selvråderett, likhet og 
arbeiderrettigheter.98
NORGE OG VERDENKap. 36: Flyktninger, asyl og innvandring
Asylpolitikken i Norge er en av de strengeste i Europa. Anbefalinger fra FN tilsidesettes, mennesker 
returneres til krig- og konfliktrammede land, papirløse går uten rettigheter i årevis, og barn sendes ut av 
landet av såkalte innvandringspolitiske hensyn. Asylsøkeres rettssikkerhet gjennom hele søknadsprosessen, 
fra registrering hos politiet, via saksbehandling i UDI til en eventuell anke i UNE, er gjennomgående for 
lav. Storsamfunnet har ansvar for å sørge for at rettighetene til flyktninger, asylsøkere og innvandrere blir 
overholdt, og at alle mennesker blir behandlet med verdighet.
Rekordmange mennesker har blitt drevet på flukt. Det er bare en liten del av flyktningene i verden som tar 
seg til Europa. De fleste som flykter, befinner seg i hjemlandet eller i et naboland. Gjennom Schengen-
avtalen, som Norge er en del av, er EU en festning mot flyktninger og innvandrere. Selv om det er fri 
bevegelse for arbeidsinnvandrere innenfor EU og EØS, er grensene rundt Europa i praksis stengt. På grunn 
av sin geografiske beliggenhet sitter Hellas og Italia med størstedelen av ansvaret for flyktningene som 
har reist over Middelhavet. Overfylte flyktningleire, med mange sårbare grupper, barnefamilier og enslige 
mindreårige, skaper uverdige forhold for mennesker på flukt. Kvinner på flukt er ekstra utsatte for ulike 
former for vold og overgrep.
Norge er et av få land som praktiserer tilbakekalling av statsborgerskap uten foreldelsesfrist. Det vil si at 
familier som har vært i landet i mange år, kanskje til og med generasjoner, og har bygget seg et liv her, står i 
fare for å bli statsløse eller for å bli sendt tilbake til et land der de har minimalt med nettverk, og der det kan 
være fare for deres liv.
For flyktninger er det også viktig å kompensere for at mange har vært tvunget til å avbryte utdanning 
og arbeid. Det trengs gode ordninger som gjør flyktninger og innvandrere i stand til å kunne ivareta 
sine rettigheter og plikter og bli en inkludert del av samfunnet, som rett til arbeid, norskopplæring og 
tolketjenester.
Rødt vil heller føre en politikk som fremmer inkludering og integrering framfor assimilering. Mennesker som 
kommer til Norge av ulike grunner, skal møte en inkluderende bolig-, arbeids-, skole- og utdanningspolitikk 
som sikrer at det er plass til alle, og som hindrer segregering.
De fleste innvandrere i Norge kommer fra andre land i Europa, som regel som arbeids-innvandrere. Deretter 
følger de som kommer fra land der det er krig og konflikt. Vi må snu den negative trenden med at stadig 
flere mennesker drives på flukt. Det er også viktig å arbeid mot krig, økonomisk ulikhet og andre forhold som 
driver mennesker på flukt.
36.1 Forsvar av asylretten
RØDT VIL:
a. At menneskers rett til å søke asyl i Norge ikke skal hindres. Norge skal overholde sine menneskerettslige 
forpliktelser, som fastslår retten til å søke asyl, forsvare flyktning-konvensjonen og følge anbefalingene til 
FNs høykommissær for flyktninger.
b. Ikke sende flyktninger til internflukt i land som preges av krig og konflikt, og det såkalte rimelighetsvilkåret 
bør således gjeninnføres snarest.
c. Sikre asylsøkere fri rettshjelp, rettssikker asylsaksbehandling og en reell klagemulighet. Asylsaker skal 
aldri hurtigbehandles på norskegrensa.
d. Erstatte utlendingsnemnda (UNE) med en fullverdig rettsinstans slik som i våre naboland for å sikre 
rettssikkerhet i klagesaksbehandlingen. Som et minimum innføres det topartsprosess i behandlingen av 
klagesaker.
e. Trekke Norge ut av Schengen-avtalen og Dublinkonvensjonen.
f. Gi asylsøkere med avslag mulighet til å søke om oppholdstillatelse som arbeidssøker på lik linje med 
arbeidssøkere fra land utenfor EØS per i dag.
g. Benytte unntaksklausulen i Dublin-avtalen overfor land som ofte er første ankomstland i Europa pga. 
geografisk beliggenhet, (som Hellas og Italia), slik at ingen søkere blir returnert dit, og være en pådriver 
for å avlaste disse landene.
h. Stoppe dagens praksis for opphør av flyktningstatus.
i. Stanse praksis for rutinemessig internering og bruk av tvangstiltak overfor utlendinger som skal sendes 
ut av landet, deriblant avviste asylsøkere, i tråd med kritikken fra FNs torturkomité. Som et minimum må 
den totale tiden en utlending kan holdes internert, reduseres betraktelig.NORGE OG VERDEN99
j. At Norge skal øke antallet kvoteflyktninger minst i samsvar med FNs anbefalinger.
k. At Norge må ta et langt større ansvar for å bidra til at forholdene i flyktningleirene i og nært 
konfliktområder blir tryggere og bedre. De fleste flyktninger søker tilflukt i eget nærområde. Vertslandene 
for de største flyktningleirene i verden har lenge varslet at de sliter med både kapasitet og nødvendige 
ressurser.
l. Sørge for at asylmottakene drives av det offentlige eller av ideelle organisasjoner. Private 
velferdsprofitører skal ikke tjene penger på folk som har flyktet.
m. Arbeide grunnleggende mot krig, økonomisk ulikhet og andre forhold som driver mennesker på flukt.
n. Avskaffe den privatiserte løsningen for helsehjelp på Trandum, også for å unngå en uheldig dobbeltrolle 
der legen også gir en klar-til-fly-vurdering («fit-to-fly»). Videre å sørge for at det kommer på plass en god 
løsning for helsehjelp, der både fysisk og psykisk helse ivaretas. Personer som har behov utover ordinær 
helseoppfølging, skal ikke plasseres på Trandum.
o. Arbeide for regler som sier at det i framtidas skal være mulig å søke opphold i Norge for personer eller 
grupper som grunnet miljøtrusler i sitt nærområde må forlate det, såkalte miljøflyktninger. Arbeide for 
en tilleggsprotokoll i flyktningkonvensjonen som sier at klimaflyktninger kan få opphold på humanitært 
grunnlag.
p. Avvikle avtalen mellom EU og Tyrkia fordi den undergraver flyktningers rettigheter.
q. At Norge ikke skal reservere seg mot å ta imot flyktninger med funksjonsnedsettelser.
36.2 Inkludering og å sikre grunnleggende rettigheter
RØDT VIL:
a. Gi asylsøkere og papirløse rett til helsehjelp og reell tilgang til helsetjenester, også utover det som er 
akutt, slik dagens regelverk fastsetter.
b. Sikre asylsøkere og flyktninger mer og bedre norskopplæring enn i dag. Norsk-opplæringen bør starte så 
tidlig som mulig, uavhengig av sjanse for opphold. Behov for opplæring utover dette bør også være gratis 
for alle som trenger det.
c. At staten fordeler asylsøkere som har fått oppholdstillatelse, til kommuner på en måte som sikrer 
god geografisk fordeling, og som gir full økonomisk kompensasjon til kommunene for bosetting og 
integrering, inkludert midler for opprettelse av tiltaksplasser for språkrettet arbeidstrening.
d. Avvikle praksisen med begrensede oppholdstillatelser og oppholdstillatelser uten rett til bosetting i en 
kommune fordi det virker hemmende på den enkeltes integrering og mulighet til å etablere seg i Norge.
e. Gi arbeidstillatelse for alle asylsøkere fra første dag, også for papirløse og ureturnerbare.
f. Styrke kompetansen i alle ledd av utlendingsforvaltningen på spørsmål knyttet til kjønn, seksuell legning 
og kjønnsuttrykk og sikre mennesker som flykter på bakgrunn av dette mulighet til å søke asyl i Norge.
g. Håndheve utlendingsloven slik at kjønnsbasert forfølgelse gir rett til asyl.
h. Gi økonomisk støtte til asylsøkere i asylmottak som ikke er i arbeid, på nivå med livsoppholdsytelsene for 
andre innbyggere i Norge.
i. Lovfeste rett til kvalifisert tolk, i kontakten med det offentlige og med private aktører som utfører 
oppgaver for det offentlige.
j. Gi rett til å stemme ved stortingsvalg etter fem års permanent oppholdstillatelse.
k. Gi rett til norsk statsborgerskap etter fem års botid og uten krav om botid for alle som er født i Norge.
l. Fjerne betingelser for statsborgerskap i form av testing i norsk eller samfunnskunnskap eller krav om 
selvforsørgelse.
m. At statsborgerloven endres slik at statsborgerskap ikke kan tilbakekalles. Som et første skritt innføres en 
foreldelsesfrist på 5 år for å tilbakekalle statsborgerskap etter at dette er gitt.
n. At introduksjonsprogrammet skal ha en garantert varighet på minst 2 år for alle deltakere, og at det 
forlenges etter behov inntil deltakeren har oppnådd sitt mål om arbeid eller utdanning.
 100
JUSTISDel 11 JustisJUSTIS101
Kap. 37: Justispolitikk og forebygging
37 .1 For en rettferdig og human justispolitikk
Justispolitikken til Rødt har som mål å hindre at folk blir ofre for kriminalitet. Videre skal den motarbeide 
klassejustis og arbeide for en rettferdig og human justispolitikk som tar vare på mennesker og natur. Det 
skal være likhet for loven og rettssikkerhet, menneskerettigheter og demokratiske rettigheter må forsvares. 
Dagens rettsvesen straffer enkle og gjennomsiktige lovbrudd, samtidig som hvitsnippsforbrytere som begår 
profittmotivert kriminalitet går fri. Dette er klassejustis.
RØDT VIL:
a. Fremme reell likhet for loven og rettssikkerhet for alle.
b. Styrke grunnbemanningen i straffesakskjeden, konfliktrådet, påtalemyndigheten, domstolen og 
kriminalomsorgen.
c. Avdekke svakheter og urettferdigheter i justispolitikken og rettspraksisen.
d. At justissektoren skal være offentlig drevet.
e. Lovfeste fri rettshjelp som rett for alle med inntekt eller trygd under 5,5 G (ca. 550 000 kroner). Rødt 
ønsker på lengre sikt at rettshjelp skal bli et kollektivt velferdsgode, etter inspirasjon fra dissensen i 
rettshjelpsutvalget.
f. Sikre retten til å drive politisk kamp mot undertrykking og utbytting.
g. At politiet skal ikke drive trening av narkotikahunder på arbeidsplasser og skoler.
h. Fjerne politiets mulighet for å benytte doble bøtesatser for brudd på narkotikaloven.
37 .2 Offeromsorg og ansvar for kriminalitetsutsatte
Systemet for straffegjennomføring tar lite hensyn til den utsattes individuelle behov for hjelp og oppfølging. 
Offeromsorg må oppleves som en reell hjelp for den som har behov for det. Det offentlige skal ha lovfestet 
ansvar for kriminalitetsutsatte ved aktivt å tilby tilpasset hjelp og støtte, sørge for kort ventetid hos aktuelle 
tilbud og sørge for at tilbudene er gratis uten egenandel, og at de er tilgjengelige for alle.
RØDT VIL:
a. Styrke politidistriktenes senter for kriminalitetsutsatte som ivaretar offerets behov for informasjon og 
støtte under etterforskning, før og under rettssaken og etter soning.
b. Innføre rutiner for varsling og ivaretakelse av kriminalitetsutsattes behov når en gjerningsmann 
prøveløslates og løslates ved ferdig sonet straff.
c. At tilretteleggelse og tilbud om konfliktrådsbehandling skjer etter offerets ønske.
d. Lovfeste at politiet skal sende kopi av anmeldelse og henleggelse direkte til bistandsadvokat i saker der 
det er rett til det.
e. Styrke politiets arbeid med forebyggende risikovurderinger i partnervoldsaker og æresrelatert vold 
(SARA og PATRIARK).
f.  Fjerne foreldelsesfristen for saker som omfatter æresvold, voldtekt og seksuelle overgrep og andre grovt 
integritetskrenkende saker.
37 .3 Kriminalitetsforebygging og straff
De viktigste virkemidlene for forebygging ligger utenfor justissektorens ansvarsområder – i årsaksforholdene 
til kriminalitet. Samfunnsmessige, klassemessige, sosiale og sosioøkonomiske forhold produserer 
kriminalitet. Kriminalitet må motarbeides ved et solidarisk fellessamfunn basert på gode livsbetingelser, 
sosial likhet og fellesansvar. Også når det gjelder straff, er de sosiale ulikhetene enorme. Fengslene er 
stort sett fylt opp med folk med små ressurser, stor sosial tapsliste og helseproblemer og folk som har et 
vanskelig liv.
RØDT VIL:
a. Styrke kommunenes kriminalitetsforebyggende arbeid.
b. At alle politidistrikt skal ha minst én dedikert forebyggende politi per 10 000 innbygger i tillegg til egne 
politikontakter for hver enkelt kommune.
c. Utvide de kommunale politirådene til også å gjelde økonomisk kriminalitet, miljø-, kultur- og 
arbeidslivskriminalitet, med hensikt å forebygge slik kriminalitet.
d. Støtte forebyggende tiltak mot gjengkriminalitet.
e. Utvikle og forsterke alternativer til fengsel som sanksjons- og straffeformer og reetablere åpne fengsler.
f. At fengsel som straff bør gjelde for mennesker som er til skade for andre eller ved betydelig kriminalitet 
som rammer fellesskapet.
g. At all soning i fengsel skal foregå i Norge.102
JUSTISh. Øke den kriminelle lavalderen til 16 år.
i. Sikre at strafferammene for seksuelt misbruk av barn skjerpes kraftig.
37 .4 Krimmigrasjon
Kriminaliseringen av lovbrudd som er knyttet til immigrasjon, blir omtalt som krimmigrasjon. Det har oppstått 
en uformell mellomstatlig konkurranse om å ha den strengeste innvandrings-politikken. Gjennomføringen av 
måltall for utvisninger har medført hyppige kontroller av folk på grunn av hudfarge, og små feil i forklaringer 
brukes til en tvangsretur.
RØDT VIL:
a. Legge ned særorganet Politiets utlendingsenhet og overføre oppgavene og ressursene til 
politidistriktene, som må prioritere ressursene sine basert på hele straffeloven og politiets 
samfunnsoppdrag.
b. Revidere utlendingsloven, bruken av tvangsmidler og øke rettssikkerheten til dem som omfattes av loven.
c. La ureturnerbare asylsøkere få slike rettigheter som lovlig arbeid, utdanning og helsehjelp og vil videre 
jobbe for amnestiregel.
d. Vurdere andre sanksjonsformer enn utvisning for utlendinger med barn som er norske statsborgere, og 
som har fått tilbakekalt sitt statsborgerskap.
37 .5 Økonomisk, arbeidslivs- og miljøkriminalitet skal prioriteres
Økonomisk kriminalitet blir sjelden avdekket og anmeldt, men det forsvinner minst 145 milliarder kr 
årlig fra fellesskapet. Det omfatter velferdskriminalitet, kulturminnekriminalitet, arbeidslivskriminalitet, 
miljøkriminalitet, økende korrupsjon, fiskerikriminalitet, forurensningskriminalitet, konkurskriminalitet, 
hvitvasking, konkurransekriminalitet og skattekriminalitet. Dette svekker tilliten til rettssystemet. Ressursene 
som brukes til å bekjempe denne type kriminalitet, står ikke i samsvar med skaden det påfører samfunnet. 
Dette er et strukturelt problem i justissektoren og bryter etisk og juridisk sett mot rettssikkerhet og likheten 
for loven. Rødt vil endre justissektorens fokus på enkle lovbrudd over til å ettergå de ressurssterke og 
bedrifter som begår kriminalitet.
RØDT VIL:
a. Ruste Økokrim slik at de er bedre rustet til kampen mot økonomisk kriminalitet og arbeidslivs- og 
miljøkriminalitet.
b. Opprette egne grupper i alle politidistrikt for økonomisk kriminalitet og miljø- og arbeidslivskriminalitet.
c. Øke straffeutmålingen for økonomisk kriminalitet og arbeidslivs- og miljøkriminalitet.
d. Etablere et a-krimsenter for tverrfaglig bekjempelse av arbeidslivskriminalitet som kan dekke alle 
kommuner, og å utvide tilbudet med miljø og økonomisk kriminalitet.
e. Arbeide for en lovendring som beskytter mennesker mot menneskehandel og tvang i arbeidslivet.
f. Gi tillitsvalgte og fagforening innsyn i saker innenfor arbeidslivskriminalitet og arbeidsmiljøkriminalitet.
37 .6 Et politi som er til stede der folk bor
Rødt vil ha et desentralisert politi med sivilt preg og går imot generell bevæpning og militarisering av 
politiet. Rødt ønsker et politi som ingen skal være redde for å kontakte, og som er til stede der hvor folk 
bor over hele Norge. Den såkalte nærpolitireformen medfører en sentralisering som både gir dårligere 
polititjenester i distriktene, og som svekker viktig lokalkunnskap i politiet. Politiet må utgjøre en naturlig del 
av lokalsamfunnet og koples til befolkningens trygghets- og hjelpebehov.
RØDT VIL:
a. Avskaffe målstyring i politiet. New Public Management som strategi og metode må opphøre, og de 
ansatte må sikres medbestemmelse.
b. Styrke politiets tilstedeværelse i lokalsamfunnene.
c. At justissektoren ikke privatiseres.
d. At politiets rolle i samfunnet skal evalueres kontinuerlig.
e. Innføre et varslingsombud for å melde fra om arbeidsforhold, justismord og andre uregelmessigheter
f. Sikre en bred rekruttering til Politihøgskolen, slik at politietaten gjenspeiler befolkningen.
g. At kostnadene til kjøp av konsulenttjenester i politidirektoratet og konsulenter skal kuttes med minst 50 
prosent.
37 .7 Kriminalomsorg
Kriminalitetsforebyggende arbeid gjelder også under og etter en straffegjennomføring. Det må derfor 
gjennomføres en human oppfølging slik at den enkelte fengsledes rettigheter sikres.
Regjeringens ABE-reform (ostehøvelkutt), budsjettkutt og nyliberalistiske bedriftsøkonomiske idealer har JUSTIS103
ført til vanskeligere og mer belastende fengslingsbetingelser for fangene og dårligere arbeidsforhold for de 
ansatte.
Soningsforholdene for kvinner er på flere områder dårligere enn for menn. Dette må ses på i et 
likestillingsperspektiv. Vi trenger bedre former for oppfølging av barn og ungdom som begår kriminelle 
handlinger innenfor og utenfor rettssystemet. Barnekonvensjonen og barn og unges rettssikkerhet skal være 
styrende.
RØDT VIL:
a. Motarbeide et repressivt fengselssystem som er en trussel mot den fengsledes helse, sosiale situasjon 
og personlige integritet.
b. Sikre de fengsledes rett til helse, arbeid, utdanning, kultur og fritid.
c. At psykisk syke ikke skal være i fengsel.
d. At barn og ungdom ikke skal i fengsel. Barn og ungdom mellom 18 og 21 år må sikres andre og bedre 
tilpassede institusjons- og fengslingsformer.
e. At det arbeides forebyggende i kriminalomsorgen mot terror og ekstremistisk radikalisering.
f. Styrke friomsorgens ressurser for oppfølgende tiltak for tilbakeføringen etter endt soning.
g. Redusere bruken av isolasjon i fengslene.
h. Få på plass en løsning for fri rettshjelp til innsatte. Løsningen bør særlig ta sikte på de mest alvorlige 
inngrepene som de innsatte utsettes for, som isolasjon, men også sikre advokathjelp der det er 
nødvendig for å ivareta rettigheter til helsehjelp, utdanning og arbeid.
i. At alle politiarrester skal være bygget og utstyrt slik at den pågrepnes rettigheter overholdes. De skal 
også være tilstrekkelig bemannet til å ivareta den pågrepnes rettigheter. Barn skal ikke plasseres i 
politiarrest ved pågripelse.104
KULTUR, MEDIER OG IDRETTDel 12: Kultur,  
medier og idrettKULTUR, MEDIER OG IDRETT105
Kap. 38: Kultur og medier
Kunst- og kulturuttrykk har en verdi i seg selv og for seg selv og er ikke primært en vare i et marked. 
Kommersialisering bidrar til å svekke kunstens innhold og kvalitet. Rødt vil derfor reversere de siste åras 
markedsretting av norsk kulturpolitikk. Kunstnere skal skape uten å måtte forholde seg til nyliberale 
forretningsprinsipper.
Alle bør få muligheten til å oppleve kultur uavhengig av økonomisk og sosial bakgrunn, alder eller geografi. 
Rødt ønsker å styrke kultursatsingen i kommunene og fylkeskommunene og forhindre at kultur blir en 
salderingspost i en svak kommune- og fylkesøkonomi. Skolen har en viktig rolle som formidler av kunnskap, 
ferdigheter og verdier knyttet til kunst og kultur. Vi trenger derfor en grunnskole hvor de estetiske fagene står 
sterkt, og en kulturskole med et tilbud alle har råd til å benytte seg av.
Rødt ønsker å styrke prinsippet om armlengdes avstand. Kulturlivet må få utvikle seg mest mulig på 
egne premisser uten statlig overstyring slik at ytringsfriheten og den kunstneriske friheten ikke svekkes. 
Samtidig har det offentlige et særlig ansvar overfor befolkningen for å bidra til et rikt og variert kulturliv, der 
ulike kunstarter, stilretninger og kulturer med både profesjonelle utøvere og et bredt folkelig kulturliv blir 
stimulert. Gjennom dialog med utøverne og kunstnernes fagforeninger skal Rødt jobbe for at de statlige 
støtteordningene til kunst styrkes, og at kunstnerne får bedre levekår.
Også kulturarbeidere skal ha ei lønn de kan leve av. Mange kunstnere og kulturarbeidere står uten 
sikkerhetsnett i et usikkert arbeidsmarked og er blant de mest lavtlønna i vårt samfunn. Rødt ønsker å 
prioritere det frie feltet og skape tryggere og mer forutsigbare rammer for frilansere. Bruken av faste 
ansettelser i kulturlivet skal økes der det er mulig.
38.1 Styrke kulturen
RØDT VIL:
a. At kultur skal utgjøre minst 1 prosent av statsbudsjettet.
b. Fjerne krav til lønnsomhet og forretningsdrift av kulturinstitusjoner.
c. Legge til rette for større grad av samarbeid mellom de store kunstinstitusjonene og det frie feltet slik at 
begge kan dra nytte av hverandres kompetanse.
d. Styrke den offentlige finansieringen av det frie feltet på en måte som forebygger institusjonalisering, og 
som sikrer mangfold utenfor institusjonene.
e. Øke støtten til scener som er vert for aktører i det frie feltet og bygge flere prøvefasiliteter og scener for 
denne målgruppa.
f. Øke satsingen på nye og uavhengige kulturuttrykk og til produksjoner som gjenspeiler mangfoldet i det 
norske samfunnet, herunder minoritetskultur, samisk kultur og norsk tradisjonskultur.
g. Styrke den internasjonale eksponeringen, utvekslingen og eksporteringen av norsk kultur.
h. Styrke, skjerpe og konkretisere Kulturloven slik at den blir et verktøy for kommunenes kulturpolitikk.
i. Styrke rammevilkåra og øke bruken av fagkompetanse i komiteer for tildeling av kulturmidler i regionene.
j. At konsertarrangører som avholder arrangementer med under 200 betalende publikummere, må få en 
redusert TONO-avgift eller fritak fra den.
k. Legge ned den topptunge Kulturtanken og erstatte den med et DKS Norge som er eid av 
fylkeskommunene.
l. Utvide Kulturrådets festivalstøtte til å også dekke datatreff og andre typer festivaler med digitalt fokus.
38.2 Kunst og kultur skal være for alle
RØDT VIL:
a. Sikre at prinsippet om kulturskoler fortsatt skal være nedfelt i opplæringsloven.
b. Bygge ut kulturskolene med flere fag og sette dem i stand til å tilby gratis undervisning for alle 
aldersgrupper.
c. Styrke de estetiske og humanistiske fagene i skoleverket både med tanke på timeantall og lærernes 
kompetanse.
d. Øke tilgangen til gratis utlån av utstyr og instrumenter som kan gjøre det mulig for barn og ungdom å 
tilnærme seg kunst i ulike greiner, gjennom å dele det inn i to utlåns-formidlinger, statlig og kommunal.
e. Stille krav om gratis ledsagerordning ved alle kulturarrangementer som mottar offentlig støtte.
f. Jobbe for at hele befolkningen får tilgang til kulturtilbudet gjennom sterke rabattordninger.
g. Stille krav om ulike former for tolking på kulturarrangementer, inkludert skrive-, syns- og 106
KULTUR, MEDIER OG IDRETTtegnspråkstolking.
h. Stille krav om tilgjengelighet for alle når Kulturdepartementet gir støtte til kulturarrangører.
i. At kommunal kinodrift og norsk filmproduksjon må styrkes. Et kinotilbud for folk flest, der også de filmene 
som ikke har et kommersielt potensial blir vist, er en viktig kulturbærer.
38.3 Gi kunstnerne en lønn å leve av
RØDT VIL:
a. Innføre 100 prosent sykepengedekning fra første dag for selvstendig næringsdrivende kunstnere og 
bedre ordninger for pensjonssparing med pensjonskonto som ikke følger arbeidsgiver.
b. Etablere minstefradrag på næringsinntekt for kunstnere.
c. At kunstnere skal få betaling og rettigheter som arbeidstakere når situasjonen tilsier det.
d. Jobbe for at statlige kulturinstitusjoner og institusjoner som mottar statlig støtte, følger tariffsatser 
for fast ansatte og frilansere de hyrer for korte engasjementer samt gir økte utstillingshonorarer for 
kunstutstillinger.
e. Stille krav til utstillingsvederlag for kunstnere som stiller ut ved offentlig finansierte visningssteder.
f. Etablere et regelverk som sikrer kulturarbeidere tilstrekkelig kompensasjon når de hyres inn som kunst- 
og kulturkonsulenter av offentlige instanser.
g. Øke antall flerårige arbeidsstipender for kunstnere og sikre at kunstnerstipender følger normal 
lønnsutvikling.
h. Jobbe for at flere kulturarbeidere kan få status som ansatt etter modellen til Skuespiller- og 
danseralliansen for å sikre dem lønn mellom prosjekter og engasjementer i en begrenset periode.
i. Jobbe for like økonomiske vilkår mellom alle kjønn og utjevne økonomiske kjønnsskiller.
j. Stille krav om en økt andel musikk av norske opphavspersoner i radio, strømmetjenester og statsstøttede 
institusjoner.
k. Skape et mer rettferdig digitalt marked der større prosent av inntektene til de store strømmeselskapene 
går til kunstnerne.
l. Styrke dialogen med fagforeningene innen kultur for å sikre gode arbeidsforhold for kulturarbeidere.
38.4 T a vare på tradisjonskulturen og det frivillige kulturlivet
RØDT VIL:
a. Styrke frivilligheten gjennom gode tilskuddsordninger og forenkle registreringsordninger, 
søknadsprosesser, rapportering og krav til frivillige organisasjoner og lag.
b. Gi bedre rammebetingelser for frivillige organisasjoner og lag og etablere gratis lokaler for lån til frivillige 
arrangementer.
c. At offentlig støtte til ikke-profesjonelle må styrkes og allmenngjøres.
d. Ha bedre rammebetingelsene for det frivillige musikklivet, blant annet gjennom å styrke Frifond-
ordningen.
e. Styrke, støtte og videreutvikle arbeiderkulturen i ulike former, f.eks. innenfor litteratur, musikk, teater, film 
og bildekunst.
f. Ta vare på og utvikle tradisjonelle håndverksfag, f.eks. smedfaget (immateriell kulturarv).
g. At bygnings- og fartøyvern og annet tradisjonshandverk skal inngå som en del av håndverksfagene i 
videregående skole.
h. Arbeide for at folkemusikk og folkedans ikke blir marginalisert som levende samværsform i møte med 
den amerikaniserte populærkulturen.
38.5 Styrke museum, arkiv og kulturminner
RØDT VIL:
a. Fjerne kravet om økt egeninntjening for museene. Museer skal være ikke-kommersielle og fokusere på 
sitt samfunnsoppdrag om å forvalte kulturarven på best mulig måte.
b. Styrke de faglige museumsnettverkene med økte midler til flere samarbeidsprosjekter og samlinger.
c. Styrke arkiver og museer som bevarer lokalhistorie, kvinne- og arbeiderkultur og industri- og 
urfolkshistorie, så vel som nasjonale og nye minoriteters kulturhistorie.
d. Utjevne kjønnsskiller og sørge for sterkere representasjon av kvinner og minoriteter i samlinger på 
museum, arkiver og i det offentlige rom.
e. Sikre bevilgninger til utvikling av digitale tjenester og midler til digitalisering av arkiver, kataloger og 
materiale i hele biblioteksektoren.
f. Øke den statlige andelen av arkeologiske utgravinger for små og mellomstore grunneiere og 
tiltakshavere.KULTUR, MEDIER OG IDRETT107
g. Ta vare på og støtte teknisk-industrielle kulturminner og kulturminner som synliggjør 
arbeiderbevegelsens historie.
h. At kulturminner i større grad blir kartlagt, vedlikeholdt og gjort mer tilgjengelig for publikum.
i. Øke tilskuddene til digitalisering, modellering og tilgjengeliggjøring av kulturminner.
38.6 Styrke litteraturen og bibliotekene
RØDT VIL:
a. Styrke de kommunale folkebibliotekene med øremerkede midler og sikre rekrutteringen av fagutdannede 
bibliotekarer.
b. Styrke skolebibliotekene og sikre minstestandarden.
c. Øke bemanningen og utvide åpningstider til lokalbibliotekene slik at de kan brukes som sosialt møtested 
og debattarena også på kveld og helg.
d. Forsvare bokavtalen som sikrer lik pris for bøker over hele landet.
e. Innføre en boklov for å sikre tilgang på og bredde i den norske litteraturen.
f. Verne om bokbåttilbudene og andre ordninger for mobile biblioteker som finnes. Disse må øremerkes 
midler til å etablere nye tilbud eller åpne opp tilbud der det er lagt ned.
g. At tegneserier fortsatt skal ha sin egen innkjøpsordning gjennom Norsk kulturråd.
38.7 Sikre mangfold i mediebildet
RØDT VIL:
a. At NRK skal være en riksdekkende kultur- og mediebedrift som ikke er markedsstyrt.
b. Ha en strengere avgrensning av eierkonsentrasjon i mediebransjen for å sikre mangfoldige massemedier 
og ytringsfrihet.
c. At pressestøtten skal økes for å sikre mangfold, og at en større andel må gå til lokale medier.
38.8 Nynorsk i kultur, medier og samfunn
RØDT VIL:
a. At nynorsk og bokmål skal være likestilte språk på alle samfunnsområder i Norge. En reell likestilling 
mellom skriftspråkene skal grunnlovfestes.
b. At alle statlige virksomheter skal være omfattet av Språkloven, og at den blir håndhevet strengere.
c. At NRK minst skal nå kravet om 25 prosent % nynorsk på alle plattformer.
d. Øke bruken av nynorsk i statsforvaltningen.
e. Ha en målsetting om at alle riksdekkende medier skal åpne for og benytte seg av nynorsk journalistikk.
f. Øke støtte til NRK Nynorsk mediesenter, NTB Nynorsk pressekontor og Nynorsk avissenter.
g. At teksting på bokmål, nynorsk og samisk skal være tilgjengelig på alle norske filmer. Det skal også stilles 
krav om at strømmetjenester også tilbyr nynorsk og samisk teksting, omtaler og menyer.
38.9 Pengespill
RØDT VIL:
a. Øke kunnskapen om data- og pengespill blant ansatte i barnevern, sosialtjenester og i 
lærerutdanningen.
b. Sikre at hensynet til problemspillere alltid må gå foran spilleselskaps konkurranseevne, og at svært 
avhengighetsskapende pengespill avvikles.
c. Innføre en universell tapsgrense for Rikstoto, Norsk Tipping og bingoentreprenørene og sørge for at 
Norsk Tipping slutter med kasinospill.
 108
KULTUR, MEDIER OG IDRETTKap. 39: Idrett
Idrett gir sosialt fellesskap, mestringsfølelse og bedre helse. Det skal være en møteplass for alle, uavhengig 
av bakgrunn og livssituasjon. Det er likevel ofte svært dyrt å drive med organisert idrett. Uorganiserte 
aktiviteter har dårlige forutsetninger, og de store idrettene overskygger ofte de mindre kjente grenene. 
Egenorganisert idrett faller utenfor de fleste støtteordninger som den organiserte idretten nyter godt av. 
Dette ønsker vi å utjevne.
Rødt støtter idrettsbevegelsens innsats for å gi folk en meningsfull fritid og bedre helse. Alle har rett til å 
delta i idrett – uavhengig av kjønn, økonomi, bosted, alder og funksjonsnivå. Idretten må først og fremst 
styres av idrettsbevegelsen selv. Investeringer og drift må finansieres ut fra behovene idretten har og 
prioriteres i samarbeid med idrettsrådene.
RØDT VIL:
a. Opprettholde og utvide de økonomiske støtteordningene til breddeidretten. For at den ikke bare skal 
være avhengig av inntektskilder som grasrotandelen fra Norsk Tipping, må det bevilges midler over 
statsbudsjettet til breddeidretten.
b. Sette av mer penger til at det offentlige kan bygge, eie, drive og vedlikeholde idretts-anleggene våre med 
fellesskapets midler, mens idrettslagene fyller dem med innhold.
c. Tilrettelegge slik at flere idretter enn bare de mest populære grenene, og et større mangfold av idretter, 
er tilgjengelige over hele landet.
d. Jobbe for tilgjengelig areal for ikke-organisert idrett.
e. Bidra til en idrettsbevegelse fri for rasisme, diskriminering og trakassering.
f. Jobbe for like vilkår og rettigheter for kvinner og menn, som at kvinner også bl.a. skal få lov til å takle i 
ishockey og hoppe i skiflygningsbakker i skihoppkonkurranser.
g. Styrke og utvide ordningen med fritidskort, slik at barn og unge kan delta i organisert idrett uavhengig av 
økonomisk bakgrunn.
h. At idrettsledere og trenere får verktøyene som kreves for å kunne arbeide mot homofobi i idretten.
i. Jobbe for at kommunene får midler fra statsbudsjettet til egne tiltak for å hindre frafall i breddeidretten av 
økonomiske grunner.
j. Grunnlovsfeste allemannsretten.
k. Lette tilgangen til breddeidretten for minoritetsgrupper.
l. Støtte opprettelsen av et nasjonalt e-sportsforbund og etablere regionale gaming- og e-sportssentre.
m. Sikre lokale og gratis utlånsordninger av tur- og sportsutstyr.