
28. september 1999
Høyres Stortingsgruppe
Oddvard Nilsen:
------------------------------------------------------------------------------------------------------------------
Får Rosengren rett?
Et regjeringsoppnevnt utvalg har presentert sitt forslag til nasjonal transportplan som er meget dårlig nytt for landets bilister. Utvalget ønsker å gå meget langt i å gjøre bilbruk enda dyrere og vanskeligere. Forslagene er som følger:
1. Det skal innføres veiprising i større byer, en ny avgift som blir antydet å skulle være på 40 kr ved bompassering.
2. Mulighet for det offentlige til ekspropriere private parkeringsplasser
3. Fordelsbeskatning av private parkeringsplasser
4. Kommunale avgifter på private parkeringsplasser
5. Økning av bompengeinnkreving fra 8,5 til 13 mrd kroner i kommende tiårsperiode.
Dette er forslag som Høyre er imot, det representerer helt uakseptable inngrep både overfor bilistene og i forhold til eiendomsretten. Når et regjeringsoppnevnt utvalg kan foreslå at det offentlige skal kunne beslaglegge private parkeringsplasser i egen bakgård for å plante granbusker der får man assosiasjoner til samfunnssystemer som har havnet på historiens skarphaug . En kan spørre som seg om Bjørn Rosengren vil få rett i sine karakteristikker av Norge, sier Oddvard Nilsen.
