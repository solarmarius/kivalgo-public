
Oslo, den 13. november 1998
Erna Solberg
Kommunene bør fritt kunne velge revisjon!
Høyre stortingsrepresentanter Erna Solberg og Sverre Hoddevik fremmet i dag et privat lovforslag for å gi kommunene adgang til å velge om de ville kjøpe revisjonstjenester av private firma eller ha egen eller interkommunal revisjon.
Kommuneloven pålegger i dag kommunene å ha egen kommunerevisjon eller samarbeide med andre kommuner om en distriktsrevisjon.
Høyre mener det er urimelig overstyring av kommunene at Stortinget gjennom lov har forbudt dem å legge slike tjenester ut anbud og dermed finne frem til hvilke ordning som er gunstigst for den enkelte kommune. Uansett hvem som foretar revisjonen må den følge regelverket for kommunal revisjon og fylle kravene til revisjonskompetanse.
