
Høyres Stortingsgruppe, 11. november 1997
Ansgar Gabrielsen:
Landbruksdepartementet har sviktet Vingebakken
Høyre er skuffet over den behandlingen Landbruksdepartementet har gitt Per-Ivar Vingebakken. I dag har Vingebakken store økonomiske problemer p. g. a. den nye kvoteordningen for produksjon av kumelk. Høyre mener at Landbruksdepartementet burde ha ordnet opp i denne saken mye tidligere slik at Vingebakken ikke hadde behov for å saksøke departementet.
Høyre foreslår følgende tiltak for å hjelpe Vingebakken ut av denne vanskelige situasjonen:
* Mulighet for å øke basiskvotene
* Gi Vingebakken en overgangsperiode på 5-7 år for å tilpasse seg det nye systemet
* Ingen overproduksjonsavgift i overgangsperioden
* Mulighet for kjøp av melkekvoter i overgangsperioden
Høyre krever at Landbruksminister Kåre Gjønnes snarest griper inn i saken slik at man igjen kan komme i dialog med Vingebakken. Det norske landbruk bør ha plass til personer som Vingebakken, som både viser foretaksomhet, innsatsvilje og kreativitet.
