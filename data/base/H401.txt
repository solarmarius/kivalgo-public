
Pressemelding, 11. august 1997
Jan Petersen
La en halv million skattebetalere slippe toppskatten
Toppskatten griper om seg
Toppskatten var ment å være en skatt på toppinntekter. Arbeiderpartiet har gjort den til en skatt på unge akademikere, arbeidere og alminnelige funksjonærer. Siden 1992 er innslagpunktet for toppskatten hevet med 16,5 prosent, mens lønnsveksten for funksjonærer i «NHO-området» har vært over 20 prosent. Antallet nordmenn som betalte toppskatt økte med over 100 000 fra 1992 til 1995.
Høyre vil slå toppskatten tilbake
Høyres foreslår at ingen skal betale toppskatt på inntekter under 300 000 kroner slik at toppskatten igjen får en fordelingsprofil og ikke bare er en melkeku for staten. I år betaler antageligvis nær 900 000 nordmenn toppskatt, det vi si at nær 60 prosent av alle som jobber heltid. Med Høyres forslag vil over 500 000 nordmenn slippe toppskatten. Slik gir Høyre husholdningene bedre økonomisk armslag og viser at Høyre står på småbarnsfamilienes side i kampen om tiden.
Lavere overtidsskatt for vanlige inntekter
Folk er forskjellige. Noen har i perioder behov for å jobbe mye - andre ganger mindre. Skatten på overtid må senkes slik at det lønner seg å gjøre en ekstrainnsats når det er nødvendig. Ved å fjerne toppskatten for flere hundre tusen skatteytere, reduseres marginalskatten fra 49,5 til 35,8 prosent.
Skattelette gir tiden tilbake til familien
I dagens Norge må statlig makt føres tilbake til familien og den enkelte. Makt er penger. Når den enkelte får beholde mer av lønnen, kan man ivareta familiens behov på en bedre måte. Når mer av verdiskapningen blir igjen i familiene, skaper det større trygghet og mer velferd for den enkelte og dermed for samfunnet som helhet.
Alle menneskers livssituasjon er ulik og varierer over et langt livsløp. Det er umulig å lage en standard som skal passe til alles ønsker og behov. Derfor er valgfrihet nøkkelen, enten man ønsker seg mer tid eller å styrke den private velferden.
Bakgrunn:
Bred oppslutning om skattelettelse
En meningsmåling MMI har utført for Høyre viser bred oppslutning om Høyres forslag til reform av toppskatten. Hele 52 prosent av dem som hadde en mening om temaet mente at toppskatten ikke bør slå inn før på inntekter over 300 000 kroner, mens hele 79 prosent mener innslagspunktet for toppskatten bør heves i forhold til dagens nivå.
Spørsmål:
I dag må man betale toppskatt på inntekter utover kr 233 000 i skatteklasse 1. Hva synes du er et naturlig inntektsnivå for en person i skatteklasse 1 å begynne å betale toppskatt?
Totalt Ap H FrP Sp KrF V SV
Under kr 232 000 4 4 3 7 0 0 5 2
kr 233 000 (som i dag) 17 19 9 11 21 33 14 22
234 000 - 249 000 3 4 1 2 3 3 0 2
250 000 - 299 000 25 30 15 19 27 31 29 27
Over 300 000 52 43 71 60 48 33 50 46
