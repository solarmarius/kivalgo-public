
12.august 1997
Høyres Stortingsgruppe
Siri Frost Sterri, Høyres fraksjonsleder i utdanningskomiteen:
------------------------------------------------------------------------------------------------------------------
Nei til diskriminering av folkehøyskoleelever
Jeg har i dag sendte et brev til statsråd Reidar Sandal, der jeg krever at Regjeringen snarest endrer reglene for utdanningsstøtte til elever som tar ett år på folkehøyskole etter avsluttet videregående skole.
Statsråd Reidar Sandals beslutning om at alle søkere til folkehøyskoler som nettopp har avsluttet videregående skole og er over 19 år skal få behovsprøvet sine søknader om støtte fra Statens lånekassen for utdanning er åpenbart i strid med Stortingets forutsetning. I vinter vedtok Stortinget at elever som tar ett år på folkehøyskole etter videregående skole skal få utbetalt borteboerstipend etter samme regler som de som er under 19 år. Selv om reglene til borteboerstipend ble endret for denne gruppen ønske Høyre ikke at det skulle innføres behovsprøving på søknadene om utdanningsstøtte.
Dette er en diskriminering av elevene på folkehøyskolene og bryter med de tidligere reglene som sier at elever over 19 år ikke skal få behovsprøvet sine søknader i lånekassen mot foreldrenes inntekt. Resultatet av Regjeringens vedtak er at mange elever som har mottatt plass på folkehøyskole ikke får lån til dekning av sine studieutgifter.
Høyre krever at Regjeringen snarest endrer på dette vedtaket slik at det blir like regler for alle studenter og elever over 19 år!
