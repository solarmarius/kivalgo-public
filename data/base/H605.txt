
Pressemelding, 9. mars 1998
Høyres valgkomite:
Gjenvalg på Jan Petersen - Inge Lønning
og Anne Berit Andersen nye nestledere
Høyres valgkomite har på sitt møte idag lagt frem sin endelige innstilling til valg på Høyres landsmøte i Haugesund 27. - 29. mars. Valgkomiteen har tidligere lagt frem enstemmig innstilling på gjenvalg av Jan Petersen som Høyres leder. I dagens møte har komiteen ferdigbehandlet innstillingen på nye nestledere, medlemmer av arbeidsutvalget og av partiets sentralstyre. Som nye nestledere foreslås stortingsrepresentant Inge Lønning og Søgne-ordfører Anne Berit Andersen. Som ny kvinnepolitisk leder foreslås stortingsrepresentant Sonja Sjøli.
Komiteens innstilling til landsmøtet ser slik ut, og er enstemmig på alle punkter:
Leder: Stortingsrepresentant Jan Petersen, Akershus (gjenvalg)
1. nestleder: Stortingsrepresentant Inge Lønning, Oslo (ny)
2. nestleder: Ordfører Anne Berit Andersen, Vest-Agder (ny)
Kvinnepolitisk leder: Stortingsrepresentant Sonja Sjøli, Akershus (ny)
AU-medlem: Stortingsrepresentant Oddvard Nilsen, Hordaland (gjenvalg)
Landsmøtevalgte medlemmer av Sentralstyret:
Viseadm. direktør Kristin Clemet, Oslo (gjenvalg)
Stortingsrepresentant Kristin Krohn Devold, Oslo (gjenvalg)
Ordfører Marvin Wiseth, Sør-Trøndelag (ny)
Rådmann Søren Fredrik Voie, Nordland (ny)
