
Pressemelding, Høyres Stortingsgruppe, 1. september 1999
Ivar Kristiansen
Stopp galskapen
Det er nærmest en absurd situasjon som er oppstått etter at det danske legeutleiefirmaet Transmedica bare får leie ut 15 leger til Norge. Denne kvoten er naturlig nok utnyttet. I denne situasjonen står en rekke sykehus i Distrikts-Norge uten nøkkelpersonell i legestillinger.
Nå må helseministeren gripe inn og stoppe galskapen før ubotelige skader oppstår, sier stortingsrepresentant Ivar Kristiansen, Nordland.
I Narvik ser vi eksempelvis at sykehuset står uten røntgenlege på grunn av norske myndigheters rigorøse bestemmelse. Hverken pasienter eller andre bør finne seg i at sykehusposter - i hovedsak i Distrikts-Norge på denne måten rammes.
La sykehusene få beslutte rekrutteringspolitikken selv, sier Kristiansen, som vil oppheve kvotebegrensningene øyeblikkelig.
