
Pressemelding, Høyres Stortingsgruppe 10. desember 1997
Stortingsrepresentant Jan Johnsen, Høyre:
Endringer i akoholloven - informasjonen mangler
Fra 1. januar 1998 bli det gjennomført flere endringer i alkoholloven. På denne bakgrunn stiller Jan Johnsen følgende spørsmål til Sosialminister Magnhild Meltveit Kleppa:
«Fra 1.1.98 blir en rekke akoholholdige drikkevarer omklassifisert fra vin til brennevin. Vil Sosial- og helsedepartementet ta initiativ for å informere skjenkestedene og landets kommuner som skal utøve skjenkekontrollen om hvilke merker dette gjelder?»
Det har så lang ikke kommet informasjon fra Sosial- og helsedepartementet om hva endringene i alkoholloven vil bety for kommuner og serveringssteder.
Blant endringene er omklassifiseringen av en rekke alkoholholdige drikkevarer fra vin til brennevin. Denne omklassifiseringen skjedde etter initiativ fra departementet, men hverken kommuner eller skjenkebevillingsinnehaverer har blitt informert om hvilke merker dette gjelder. Dette betyr at verken skjenkekontrollører eller serveringssteder vet hvordan de skal forholde seg til de ny endringene i alkoholloven.
Sosial- og helsedepartementet burde være mindre opptatt av å lage nye regler og heller informere bedre om det kompliserte regelverket som styrer denne næringen i dag. Vi håper at departementet snarest viser ansvar i denne saken og gir den informasjonen som er nødvendig for å forstå det nye regelverket.
