
1. november 2000
Per-Kristian Foss:
STERK SATSING PÅ OFFENTLIGE KJERNEOPPGAVER
Høyres alternative statsbudsjett for 2001 gir rom for en kraftig satsing på offentlige kjerneoppgaver. De viktigste endringene i forhold til Stoltenberg-regjeringens forslag er:
MER TIL UTDANNING OG FORSKNING
Trond Giske er dessverre ikke budsjettvinner, slik det er blitt prøvd fremstilt fra Regjeringens side. Høyre retter opp Arbeiderparti-regjeringens kutt og foreslår i tillegg økte bevilgninger:
280 millioner mer til høyere utdanning og forskning
195 millioner mer til studiefinansering
125 millioner til økt timetall i grunnskolen
70 millioner mer til private skoler og høyskoler
FoU-fradrag for næringslivet
MER TIL SAMFERDSEL
Gode veier og andre kommunikasjoner er viktig, både for privatpersoner og næringslivet.
Dette gjelder ikke minst i distriktene. Høyre foreslår derfor økte bevilgninger:
1 milliard mer til riksveiinvesteringer
Reduserte drivstoffavgifter fra 1.januar
25 millioner mer til fiskerihavner
8,7 millioner mer til Redningsselskapet
MER TIL HELSE
Helsevesenet trenger både mer penger og en langt mer effektiv organisering. Høyre har derfor funnet grunn til følgende satsing for neste år:
Stykkprisandelen økes fra 50 til 60 prosent, og den skal gå direkte til sykehusene  ikke til fylkeskommunene.
Pasienter som ikke får behandling i Norge innen medisinsk fastsatte frister, skal få tilbud om behandling i utlandet.
150 millioner mer til gjennomføring av kreftplanen
Operasjoner og helseforsikringer betalt av arbeidsgiver skal ikke være skattepliktige
Private tilbud likestilles med offentlige
MER TIL FORSVAR
Stortingsflertallet har i lang tid behandlet Forsvaret som en salderingspost på statsbudsjettet. Resultatet ser vi i dag. Forsvaret står nå overfor store omstillinger, med et tungt byråkrati på den ene siden og små beredskapslagre og dårlig utstyr på den andre siden. Høyre prioriterer Forsvaret og foreslår økte bevilgninger på rundt én milliard:
425 millioner mer til drift
500 millioner mer til investeringer
