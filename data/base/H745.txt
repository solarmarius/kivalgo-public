
Stortinget, 28. oktober 1998
Pressemelding frå stortingsrepresentant Petter Løvik (H)
Sterk Høgre-satsing på vegar
Høgre går inn for å løyve om lag 1 mrd kroner ekstra til vegsektoren i det alternative budsjettet som vart framlagt i dag (onsdag).
- Dette betyr m.a. at Møre og Romsdal får ca 55 millionar ekstra til riksvegane. Dessutan har vi klart å få med ein sterk auke i løyvingane både til rassikring (+ 50 mill totalt for landet) og fylkesvegar (+ 75 mill totalt for landet). Desse er ikkje delte ned på fylke, men det er klart at Møre og Romsdal vil få ein betydeleg del også av desse, seier ein nøgd Petter Løvik.
- Vi har også klart å finne plass til mange forbetringar når det gjeld skattar og avgifter som vil kome næringslivet i vårt fylke til gode. Spesielt gledeleg er at vi klarer å berge den gode refusjonsordninga for sjøfolk som skal sikre at vi får endå fleire norske sjøfolk på norske båtar. Det er nokså meiningslaust når Regjeringa no går inn for å fjerne denne ordninga, stikk i strid med det dei tidlegare har lovt, seier Løvik
