
Avslutning av sesjonen - Høyres Stortingsgruppe, 24. juni 1997
Per-Kristian Foss, parlamentarisk nestleder:
Et Senterparti-dominert alternativ trenger ikke tro på noe liv etter st. Hans
Høyre slår fast at Senterpartiet, Kristelig Folkeparti og Venstre som regjeringsalternativ er et luftslott. Plattformen og den etterfølgende strid i Stortinget har med all tydelighet vist at diss partiene ikke kan styre landet.
1. Stort politisk sprik mellom partiene
Sentrumserklæringen feier de fleste politiske problemer under teppet. Derfor varsler da også partileder Anne Enger Lahnstein «at det kan bli kraftige oppgjør om politiske sakene som det ikke står noe om i vår felleserklæring».
* Det er dokumentert fortsatt betydelig sprik mellom partiene i stortingsvoteringene de siste fire uker av sesjonen (sprik i 36 % av sakene). Fortsatt stemmer Senterpartiet og SV sammen i et stort antall saker: 326 av de 420 voteringer undersøkelsen har gjennomgått.
* Partiene har ikke bare ulikt syn men også ulikt syn på retningsvalg i politikken eksempelvis økonomisk politikk, forholdet til markedet, skattepolitikk og næringspolitikk.
Partiene er også uenige om hvilken parlamentarisk plattform de vil benytte for å komme til makten og hvem som skal være parlamentarisk basis, Høyre eller Arbeiderpartiet.
2. En Senterpartileder regjering vil føre en utenrikspolitikk i strid med Norges interesser og i strid med stortingsflertallet
* En sentrumsregjering vil ha en sprikende og uavklaret forhold til EØS-avtalen. Satsing på bruk av vetoretten vil uthule avtalen på en måte som ensidig vil ramme Norge.
* En sentrumsregjering vil være uegnet til å forhandle med EU om tilpasning av Schengenavtalen slik at denne tilfredsstiller norske interesser.
* Senterpartiets program og partiets merknader i budsjettinnstillingene inneholder et oppgjør med internasjonal frihandelspolitikk, bl.a. WTO-avtalen. Dette er en linje som er i strid med norsk tradisjon og småstatsinteresser.
* Et regjeringsalternativ der Senterpartiet inngår vil ikke kunne ivareta landet internasjonale og utenrikspolitiske interesser på en betryggende måte.
3. En sentrumsregjering = en overbudsregjering
Avslutningen av stortingssesjonen har forsterket inntrykket av at en SP-doiminert regjering er villig til å sette norsk økonomi over styr. Overbud både på prioriterte og urpioterte områder vil skape inflasjon i en økonomi som allerede viser sterkere press enn forventet (Kfr. Norges Banks Inflasjonsrapport av 23.juni.).
* Senterpartiet, SP, KrF og Venstre er uenig om inndekning av overbud. I revidert Nasjonalbudsjett ble ingen felles inndekningsforslag fremmet. Partiene er uenige om viktige inndekningsområder som sykelønnsordning, arbeidsmarkedstiltak, skatt og avgifter, samt forholdet mellom investeringer og forbruk.
* Partiene er uenige om viktige hovedområder innenfor økonomisk politikk: Valutapolitikken, organiseringen av petroleumsfondet, forholdet mellom privat og statlig eierskap og skattepolitikken.
* Helårsvirkningen av de største overbudene i budsjettopplegget for 1997 er:
Økte utgifter, ikke inndekket i Revidert Nasjonalbudsjett (Senterpartiet): 3,460 milliard
Økt minstepensjon: 4,800 milliard
Økte bevilgninger til kommunene (Senterpartiet i kommuneøk.prp) 3,200 milliard
11,400 milliard
Til sammenligning var partienes samlede overbud i Finansinnstilling 10, 3 milliard
4. Senterpartiet er i realiteten et støtteparti for hovedlinjer i AP-regjeringens politikk
Senterpartiet og Arbeiderpartiet har funnet sammen i hovedtrekkene i politikken i perioden og hindrer omlegging til mer borgerlig politikk i Stortinget.
* begge er garantister for sterk offentlig utgiftsvekst, fremfor satsing på sterkere familieøkonomi og privat eierskap i næringslivet
* begge partier er villige til å finansiere utgiftsvekst med skadelige nye skatter og avgifter
* innholdet i 6-årsreformen. SP og Ap gikk sammen om å nedprioritere kunnskap i Reform 97, innføring av obligatorisk skolestart for 6-åringene. De to partiene hindret også at foreldrene kunne ha siste ord mht. om 6-åringen er skolemoden.)
* hindret systemendringer i helsepolitikken (nei til stykkprisfinansiering der sykehusene selv mottar inntekter ved økt behandlingsvolum, pasientfiendtling inndragning av refusjonene til leger uten avtale med det offentlige)
* hindret nedselging av det statlige eierskapet i næringslivet
* ansvarlig for småbedriftsfiendtlige forbud i arbeidsmiljøloven (mot midlertidige ansettelser, arbeidsutleie og privat arbeidsformidling), for en fordyrende sykelønnsordning.
* sammen om å beholde fordelsskatt for bolig og nytt takstsystem bolig/fritidshus
* sammen om å hindre endringer i sykelønnsordningen.
