
Oslo, den 11. mai 1999
Stortingsrepresentant Ellen Gjerpe Hansen:
E-18 - Det går Høyres vei!
Høyre har i alle år vært pådriveren for å få firefelts E-18 gjennom Vestfold. I 1998 oppnådde Høyre endelig flertall for dette i Stortinget, og firefelt på E-18 fra Gutu til Kopstad skulle stå ferdig i 2002. På grunn av manglende vilje fra andre partier enn Høyre, til å bevilge midler til veiinvesteringer var det nødvendig å ta i bruk bompenger for å få firefelts vei gjennom Vestfold.
Behovet for firefelts E-18 er stort. Hvert år omkommer mange på denne strekningen, enda flere blir alvorlig skadet og fire felt vil bety mye for trafikksikkerheten. Videre er det et behov for både næringsliv og andre trafikanter, å bedre fremkommeligheten. Derfor har Høyre i Vestfold og fylkeskommunen ønsket å fremskynde utvidelsen av E-18. For å oppnå dette må bompengeselskapet øke opplåningen. Det fører dessverre til to måneders lengre nedbetalingstid for bilistene. Regjeringen har nå godkjent opplegget fra Vestfold for å fremskynde åpningen av firefelts E-18 til 2001.  Det er gledelig at Høyres kamp for å redusere ulykkene og bedre fremkommeligheten i Vestfold blir realisert ett år tidligere en planlagt", sier Ellen Gjerpe Hansen.
