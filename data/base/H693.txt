
22. januar 1998
Høyres Stortingsgruppe
Jan Petersen (h)
SENTRUMSREGJERINGEN BRYTER BUDSJETTAVTALEN OM KONTANTSTØTTEN
På spørsmål i den muntlige spørretimen i dag uttalte visestatsminister Anne Enger Lahnstein at ingen partier hadde krav på å være med på utformingen av kontantstøtte ordningen, og hun åpnet for at SV og Arbeiderpartiet kunne få være med på arbeidet under Stortingsbehandlingen.
«Dette er klart i strid med budsjettforståelsen mellom Sentrumsregjeringen og Høyre» sier Høyreleder Jan Petersen, og fortsetter «Det er særdeles bekymringsfullt at Regjeringen nå signaliserer at de vil samarbeide med motstanderne av ordningen. Dette skaper usikkerhet om i hvilken retning denne reformen skal peke. Om det skal gi småbarnsforeldrenes valgfrihet over egen situasjon, og muligheter til mer tid sammen med barna. Eller om formynderstatens likhetstankegang også skal prege denne reformen. Regjeringen bør snarest avklare sine intensjoner med kontantstøtten.»
------------------------------------------------------------------------------------------------------------------
Kommentar: Jan Petersen tlf: 22 31 30 29
Fraksjonsleder i familiekomiteen: Trond Helleland tlf: 22 31 30 53
