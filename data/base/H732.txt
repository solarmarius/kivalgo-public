
Høyres Stortingsgruppe, 27. februar 1998
Av Bjørn Hernæs (H)
Bekjemp vold og trusler mot politiet
Ifølge Aftenposten 27.02 øker volden mot politiet fra organiserte gjenger, i Oslo var økningen i fjor på 50 %. Volden mot politiet blir stadig råere og mer utspekulert. Særlig er det enkelte innvandrergjenger som har lett for å ty til vold.
Jeg mener at det er en forutsetning for at politiet skal kunne utføre de oppgaver samfunnet pålegger at det vises nødvendig respekt for den enkelte politimann. Politifolk har allerede en påkjennende jobb, og de må ha krav på trygghet og sikkerhet i arbeidet, ellers kan vi få problemer med rekrutteringen. Jeg vil derfor oppfordre Justisministeren til å ta tak i problemet.
På denne bakgrunn stiller jeg følgende spørsmål til justisministeren:
«Er statsråden enig i beskrivelsen, og hva vil hun i så fall gjøre med saken?»
