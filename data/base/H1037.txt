
Oslo, den 11. februar 2000
Stortingsrepresentant Inge Lønning, saksordfører for forskningsmeldingen
HØYRE-GJENNOMSLAG I FORSKNINGSINNSTILLINGEN
Høyre har fått betydelig gjennomslag i Kirke-, utdannings- og forskningskomiteens innstilling om forskningspolitikken. Stortinget foretar en klar konkretisering av Regjeringens forslag i forskningsmeldingen. Dette gjelder særlig:
En mer forpliktende opptrappingsplan enn det Regjeringen la opp til i forskningsmeldingen. Det er flertall for at Regjeringen skal legge frem en opptrappingsplan allerede i revidert nasjonalbudsjett til våren.
En raskere behandling av forslag om stimuleringstiltak for næringslivsforskningen.
Flere nye rekrutteringsstillinger enn det Regjeringen la opp til.
Klarere forståelse for at en aktiv politikk for å stimulere forskningen også må omfatte tiltak for å styrke universiteter og høyskoler.
Forskningsfondet skal økes med 10  15 milliarder kr i løpet av fem år.
