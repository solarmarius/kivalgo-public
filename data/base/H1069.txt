
Oslo, den 19. januar 2000
Stortingsrepresentant Erna Solberg
Høyre foreslår lettere klagegrunnlag på urimelig boligskatt
Høyre fremmet i Stortinget i dag et privat forslag om å instruere ligningskontorene om å innvilge klager på ligningstaksten på bolig hvis den overstiger 30% av husets tekniske verdi eller observerbar markedspris. Ligningstaksten skal settes til max 30%.
Til tross for at alle regjeringspartiene ved valget i 1997 lovet lavere (eller fjerning) av boligskatten på vanlige boliger, økte de sammen med Arbeiderpartiet takstgrunnlaget for boligskatten nok en gang ved budsjettbehandlingen i høst. Den lovede endringen av taksystemet er utsatt flere ganger. Fortsatt har vi et taksystem som gjør at nesten like boliger får helt ulik boligskatt. Når takstene i statsbudsjettet økes flatt med 10 % øker dette urettferdigheten ennå mer. Regjeringen begrunner økningen i boligskatten med økningen i boligprisene, men finansdepartementet har selv beregnet at boligskatten har økt mer enn boligprisene siden 1988 og prisøkningen på boliger er meget ulik i forskjellige deler av Norge, mens skatteøkningen slår likt ut over hele landet.
Høyre er fortsatt imot boligskattene som skaper behov for et takstsystem, men det er behov for å gi skattebetalerne mulighet til å få fjernet de mest urimelig utslagene av flertallet politikk. Dette forslaget vil gi en slik mulighet.
