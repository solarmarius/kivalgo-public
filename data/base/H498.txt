
Stortinget, 23. april 1997
Pressemelding fra Jan Tore Sanner - Høyre
Høyre foreslår mer penger til skolebøker
- Høyre vil foreslå mer penger til skolebøker når Kirke-, utdannings- og forskningskomiteen neste uke skal behandle Regjeringens forslag til finansiering av lærebøker knyttet til Reform 97.
- Vi kan ikke akseptere Regjeringens beregninger, sier Jan Tore Sanner fra Høyre. Regjeringens beregninger forutsetter bl.a. at kommunene skal ha spart penger til lærebøker i 1995 og 96. Det forslaget vil Høyre gå imot. Høyre vil videre foreslå en egen bevilgning til såkalt tilleggslitteratur som ikke er inkludert i Regjeringens forslag - bøker til bl.a. prosjektarbeid. Til sammen vil Høyre foreslå å øke bevilgningene til skolebøker med 130 mill. kroner.
