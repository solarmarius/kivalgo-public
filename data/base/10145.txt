
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
RV av AKP (m-l) og uavhengige sosialister

Valgavis - stortingsvalget 1977


Sosialismen - framtida for arbeiderklassen

I valget står Rød Valgallianse for framtida til arbeiderklassen i Norge. RV er det eneste partiet som stiller til valg med væpna revolusjon og proletariatets diktatur på programmet. Ikke fordi vi trur at sosialismen kan vinnes gjennom valg, men fordi vi vil bruke valgkampen til å vinne arbeidsfolk for sosialismen.


* For borgerskapet er valget og valgkampen på den ene sida et skuespill hvor de skal lure folk til å tru at det er demokrati i Norge og skjule undertrykkinga og utbyttinga under kapitalismen. På den andre sida er valget et uttrykk for at ulike retninger og fraksjoner i borgerskapet slåss seg imellom om hvordan kapitalismen skal styres.

* For arbeidsfolk har det liten betydning om hva slag utfall valget får. Stortinget eller regjeringsskifte har aldri ført til forandringer for arbeidsfolk. Forandringer har bare skjedd når arbeidsfolk har reist seg til kamp og slåss gjennom krava sine eller pressa Storting eller regjering.

* For borgerskapet derimot har valget stor betydning. For dem betyr det 
erobring av taburetter, grunnlag for en karriere som politiker ellerhvilken retning innafor borgerskapet som skal vinne fram med politikken sin. Derfor ser vi kiving og slåssing mellom partier som DNA og Høyre, mellom byråkratkapitalister og privatkapitalister. Derfor har borgerskapet partier som Kr.F. og Venstre, partier som skal samle opp stemmer fra kristne og liberale. Derfor har de partier som SV og «NKP» som skal samle opp stemmer fra de som er skuffa over DNA's politikk og for å hindre dem i å utvikle seg mot en revolusjonær politikk. På denne måten bruker borgerskapet ulike borgerlige partier til å opprettholde diktaturet sitt.

* Det er dette RV slåss mot i valgkampen, vi vil avsløre den folkefiendtlige politikken til de falske arbeiderpartiene, vil avsløre at parlamentarismen ikke betyr demokrati, men at Stortinget er et organ som borgerskapet bruker for å tilsløre diktaturet sitt og for å undertrykke folket.

* Kapitalismen har bare elendighet å tilby arbeidsfolk, samme hvor mye de borgerlige partiene lover at de skal rette på «skeivhetene» har valga aldri betydd noe for hvordan arbeidsløsheten utvikler seg, om arbeidsfolk skal få mer i lønningsposen sin, om bedrifter skal legges ned, arbeidsfolk permitteres, landbruket raseres.


* Det er mot dette RV vil vinne arbeidsfolk for sosialismen. Et samfunn hvor arbeiderklassen sjøl har makta og som vil si virkelig demokrati og frihet. Et samfunn hvor arbeidsfolk bestemmer over produksjonen og hvor produksjon skal tilfredsstille folkets behov. Et samfunn hvor de som arbeider skal få utvikle en ny sosialistisk mennesketype.

Vegen til sosialismen og arbeiderklassens          endelige frigjøring er en lang veg, derfor stiller RV til valg for å avsløre det borgerlige diktaturet og de falske arbeiderpartienes myte om at sosialismen kan oppnås ved valg. Disse partiene skjuler at Chiles forsøk på den "fredelige vegen" blei drukna i blod av fascismens kupp, de skjuler at borgerskapet i Norge er væpna til tennene med militæret og politiet. De skjuler at borgerskapet bruker opprørspoliti mot streikende arbeidere at borgerskapets militærapparat er retta mot et hvert forsøk fra arbeiderklassen og det arbeidende folket på å frigjøre seg.


* Derfor må folket sjøl væpne seg og gjøre revolusjon for å knuse den kapitalistiske staten og sjøl undertrykke de gamle undertrykkerne med våpen.


RVs sjupunktsprogram 1977

FOR SOSIALISTISK REVOLUSJON OG PROLETARIATETS DIKTATUR
* Vi stemmer - monopolkapitalen bestemmer. Kamp mot det borgerlige diktaturet.
* Vend ryggen til det borgerlige valgsirkuset og narrespillet på tinget.
* Hær og politi sikrer borgerskapets makt - bare arbeiderklassens væpna revolusjon kan styrte kapitalismen.
* Proletariatets diktatur over borgerskapet betyr virkelig demokrati for folket.
* Kapitalisme betyr nød, krise og krig. Bare sosialismen kan sikre fred og menneskeverd på hele jorda.
* For et sosialistisk Norge.

FOR KLASSEKAMP - MOT KLASSESAMARBEID.
* NAF og DNA-LO-toppen vil senke levestandarden - svar med klassekamp !
* Nei til kleppe-pakker og lønnsnedslag !
* Avvis tvungen lønnsnemnd - kamp mot arbeidsretten !
* Full støtte til streikebevegelsen ! Kamp mot streikebryteri !
* Krev sju-timersdag ved tariffoppgjøret i 1978 !
* Kamp mot permisjoner og oppsigelser. Rett til arbeid for alle - kjemp mot arbeidsløsheten blant ungdommen.
* Forsvar livsgrunnlaget for småbrukerne og fiskerne !
* Økning og indeksregulering av trygder og studielån !
* Kamp mot all kvinneundertrykking ! Sjølbestemt abort nå ! Gratis daghjem for alle barn !

FORSVAR DE DEMOKRATISKE RETTIGHETENE.
* Kamp mot fascismen - forby Norsk Front.
* Nei til yrkesforbud, politiske oppsigelser, suspensjoner og eksklusjoner !
* Nei til militær opprustning av politiet ! Stopp politivold mot streiker, fremmedarbeidere og ungdom !
* Støtt soldattillitsmennene mot forfølgelser fra forsvarsledelsen.
* Forsvar trykkefriheten ! Ingen straff for folk som avslørte Sipos virksomhet og regjeringas hemmelige diplomati !
* Full deltakelse for RV i NRK's Valgsendinger !

KAMP MOT NASJONAL UNDERTRYKKING I NORGE.
* Mot rascisme og norsk sjåvinisme
* Støtt samenes kamp mot nasjonal undertrykking
* Enhet norske og utenlandske arbeidere
* Bort med innvandringsstoppen 
* Stemmerett til fremmedarbeiderne.

KAMP MOT DE TO SUPERMAKTENE SOVJET OG USA
* Nei til salg av Norge - forsvar norsk sjølråderett.
* Kamp mot sovjetisk press i Barentshavet - nei til forslaget om "grå sone".
* Svalbard er norsk land.
* Kamp mot Warszavapakta og NATO.
* Støtt den aktive motstandskampen i Chile.
* Sovjet ut av Tsjekkoslovakia ! Solidaritet med de polske arbeiderne ! 
* Supermaktene snakker om fred men ruster til krig.

STØTT FRIGJØRINGSBEVEGELSENE
* Full støtte til PLO !
* Full støtte til frigjøringskrigen i Eritrea !
* Full støtte til frigjøringskampen i det sørlige Afrika !
* Full støtte til Zanu / Zimbabwe og PAC / Azaniaz !
* Supermaktene ut av den 3. verden ! Støtt de undertrykte nasjonenes kamp mot all imperialisme !

BRYT MED DE BORGERLIGE "ARBEIDER"PARTIENE DNA-SV-"NKP" - STEM RV !
* "A"-regjering eller "B"-regjering - ingen forskjell for arbeidsfolk.
* Bare RV vil tale arbeidsfolks sak på tinget.
* Kjemp for flest mulig stemmer til RV !

Evaluation Only. Created with Aspose.Words. Copyright 2003-2024 Aspose Pty Ltd.
