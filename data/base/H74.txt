
Stortinget, 6. desember 1995
fra Ole Johs Brunæs, Høyres luftfartspolitiske talsmann i Stortinget
FLYKONTROLLANLEGGET I RØYKEN EN SKANDALE
Luftfartsverkets nye flykontrollsenter til 600 millioner kroner i Røyken er blitt en skandale som ikke kan aksepteres. 1. mai i år skulle anlegget vært tatt i bruk, det er ennå ikke kommet gang på grunn av mangel på folk til å bemanne det.
Høyre har i brev til statsråd Opseth bedt om en redegjørelse om hvordan man vil komme ut av miseren.
Statsråden må sørge for å gjøre Luftfartsverket langt mere effektivt og ansvarbevisst i forhold til de oppgaver Luftfartsverket er satt til å utføre. Den oppståtte forsinkelse er et ledd i rekken av konflikter og vanskeligheter som lesses over på passasjerer og flyselskaper, og dette kan ikke aksepteres. Luftfartseverkets mangel på evne til god planlegging er skadelig for norsk samferdsel.
