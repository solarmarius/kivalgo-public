
KRISTENT KONSERVATIVT PARTI
(KKP)
VI GÅR TIL VALG MED FØLGENDE HOVEDPAROLER
1: Vi vil gjenreise vår kristne kulturarv i hjem, skole og i samfunnet i sin helhet.
2: Et hvert menneske har rett til liv - fra unnfangelse til naturlig død! - I følge Bibelen, Grunnloven og dertil art. 3 i Menneskerettserklæringen, burde dette vært selvsagt i vårt land. Men når så ikke er, vil KKP kjempe for å få en slik paragraf inn i vårt lovverk.
3: Norge må igjen vinne tilbake sin selvstendighet! EØS-avtalen har gjort oss til et lyderike under Europaunionen. - Dersom denne avtalen skal kunne sies opp, må folk satse på å få så mange Norges-venner som mulig inn på Stortinget ved valget i 1997.
Disse må også sørge for at eventuell ny søknad om EU-medlemskap stemmes ned. KKP vil følge opp folkeavstemningsresultatet av 28. 11. 1994! - - Vi vil tilbake til Frihandelsavtalen av 1973, som gav full tollfrihet for alle våre industrivarer, samt fiskeråvarer - på EU-markedet. Frihandelsavtalen er ikke oppsagt av noen av partene.
4: Skatter, avgifter og priser må reduseres for at Norge skal kunne være konkurransedyktig.
PRINSIPP-PROGRAM
FOR FRIHET OG SELVRÅDERETT
INNLEDNING - BASIS
Kristent Konservativt Parti (KKP) er et ikke-sosialistisk parti med klar sosial profil. Partiet vil ikke favorisere bestemte grupper, men arbeide til det beste for hele det norske folk.
Bibelen og Grunnloven, som er vårt fundament, må igjen bli norm- og retningsgivende for alt samfunnsarbeide. Norges lover og regelverk må stå fast forankret i disse to grunnpilarer. Hjem, skole og kirke må hånd i hånd arbeide målbevisst for å redde vår fremtid, BARNA, frja alle nedbrytende krefter i tiden. Med lov skal land byggjast, og ikkje med u-lov øydast.
Kongeriket Norge hadde inntil for få ti-år siden rettskafne lover - forankret i Bibelen og Grunnloven. Etter den tid har det sneket seg inn i vårt lovverk ugudelige lover . Dette vil KKP forandre. Vi må tilbake til de gamle stier, hvor Gud er attåt, som det lød så oppriktig fra en av Eidsvollsmennenes skysskarer. Og vi stemmer i med hva kong Haakon VII sa da han tok over som Norges konge i 1905: Guds rike velsignelse nedbede min Hustru og jeg over det norske folk.
Sterke negative åndskrefter arbeider for å uniformere, forflate og sekularisere folkesjelen, hvoretter våre styrende så forandrer lovene i forhold til slik som livsmønsteret da etter noen tid er blitt. Vi ser dette som meget farlig. Det drar vårt folk stadig dypere ned både moralsk og sosialt.
Våre forfedre gav oss Grunnloven! Denne arven må vi ta vare på. § 2, siste ledd, er fundamentet og nøkkelen: Den evangelisk-lutherske Religion forbliver Statens offentlige Religion, De indvånere, der bekjende sig til den, ere forpliktede til at oppdrage deres børn i samme. - - I lys av denne paragraf finner vi flere av våre lover uakseptable. De er i strid med Guds ord: Bibelen, som er norm og autoritet i Den evangelisk-lutherske Religion.
Her nevnes i første rekke loven om selvbestemt svangerskaps-avbrudd, som kom inn i vårt lovverk gjeldende fra 01.01.1979. Stort bedre var heller ikke loven av 1975.
Vi holder fast på ordningen før 1960 hvor straffelovens § 245 fastslo at rettsstridig fosterfordrivelse var straffbart. Abortloven må ut av vårt lovverk!
Svangerskapsavbrudd er drap, og kan ikke brukes som løsning på sosiale/økonomiske problemer. Saken må forsøkes løst ved rådgivning og samfunnets støtte. Å adoptere bort barnet kan være et alternativ for en mor som ikke ser seg i stand til å ta seg av det. Barnløse ektepar står i kø for å adoptere!
Abortloven er en konsekvens av moralsk forfall - med degradering av ekteskapet som den gudgitte samlivsform. Likestillingsloven er òg pådriver til svangerskapsavbrytelse.
KKP følger Bibelens budskap om likeverd mellom kvinne og mann, ikke likestilling. Dog mener vi naturligvis at det må være fritt fram for kvinner å velge sitt yrke. Kvinner og menn må ha lik lønn for arbeid av lik verdi.
Men de forskjellige funksjonene kvinne og mann har, og den naturlige arbeidsfordeling det bør få, må understrekes framfor å utviskes. - Kvinnens betydning som mor må oppvurderes. - Barneoppdragelsen må være foreldrenes ansvar. Barnehager kan ikke erstatte en mors kjærlige omsorg.
(Se forøvrig avsnitt sist i programmet vedr. Hjemmeværende småbarnsmødres status, økonomisk og sosialt.)
BEFRUKTNINGSEKSPERIMENT - PRØVERØRSBARN
KKP tar avstand fra metoden - da den åpner for slik inngripen i menneskeutviklingen at Guds plan og vilje med den enkelte kullkastes. Barnløse ekteskap kan få hjelp ved adopsjon. En slik løsning vil også redusere abortpresset. Vi går også sterkt imot at vev fra aborterte fostre overføres til andre personer, og tar ellers avstand fra alle biotekniske eksperiment med menneskeliv og deler av menneskeliv. - Aborterte fostre må behandles som lik, ikke som avfall med gjennvinningsverdi.
LOV OM EKTESKAP
KKP godtar bare det monogame/heteroseksuelle ekteskap, som også var kirkens og samfunnets premisser inntil for få ti-år siden. Ja, sogar var det da ulovlig med annen form for samliv mellom kvinne og mann. - Da denne loven tok til å sove og deretter ble tatt bort, ble det kaos på det familiære område. - - - - Mye sorg og elendighet har blitt følgene så vel for partnerne som for barna. De lever sammen uten solid gjensidig forpliktelse, og dette får ofte en tragisk skjebne - med oppløsning og det som verre er. - I familieoppløsningens spor følger ikke sjelden incest og annen barnemishandling.- Incest er er en alvorlig forbrytelse, og bør ha streng strafferamme. Det er of en stor synd overfor Gud. HOMOFILE parforhold er i det siste også blitt praksis. Og verst av alt er at slikt samliv nå er offentlig godkjent ved den såkalte partnerskapsloven som kom i året 1992. Og at en del prester og delvis biskoper godkjenner slik lov og praksis, er skremmende.
Vi i KKP ser de mange nylige kirkebranner og gravskjendinger som en følge av Statens- og delvis kirkens villfarelse i og med godkjennelse av nevnte ukristelige lov og praksis. Gud lar seg nemlig ikke spotte i det uendelige. KKP vil sette alt inn på å få denne loven opphevet. At to av samme kjønn inngår ekteskapelig samliv, strider mot naturen og mot Guds ord. (Jfr. bla. Rom 1,25-27).
HJEM, SKOLE OG KIRKE
Siden disse viktige pulsslag hører sammen, og er innbyrdes avhengige av hverandre, nevner vi dem i samme avsnitt. Hjemmene er selve grunnlaget for samfunnet. Et enkelt hjem bar så tidt et land, skrev en av våre diktere. - På den ene side skaper hjemmene politikerne, og på den annen side skaper politikerne hjemmene. All oppdragelse må være grunnlagt på kristen tro og moral. Det er foreldrenes/skolens plikt og ansvar å sørge for at så skjer.
Grunnlovens § 2 skulle sikre denne forpliktelse for hjem og skole. Derfor er det så viktig å komme tilbake til Bibelen og Grunnlovens ånd og bokstav.
Det er gjennom Stortings- og styringsverk samfunnet formes. Her har det skjedd en utglidning, som må rettes på.
Skoleverket i Norge ble grunnlagt av kirken for å sikre at barna skulle få den nødvendige bibelkunnskap - som dåp og konfirmasjon forutsatte. I vår tid er dette radikalt endret! Kristendomskunnskap, som opprinnelig var bærebjelken i skoleverket er nå sterkt redusert og utvannet. -
Resultatet av dette er at negative åndskrefter har fått fritt innpass i vårt folk. - KKP vil arbeide for å oppfylle Mønsterplanens og skolens formålsparagrafs intensjon om at de kristne grunnverdier skal formidles i alle fag i skolen. Vi vil beholde karaktersystemet. Ellers går vi imot skolestart for 6-åringer. -Barn er barn, og må ha sin modnings- og utviklingstid i hjemmet - sammen med foreldre eller andre foresatte.
Videre vil partiet arbeide for økt effektivisering og strengere prioriteringer hva økonomi i skolen angår. Dette betyr at skolemateriell og trygge skoleveier må prioriteres foran for eksempel flotte fasader og inventar i luksusklasse.
Friskoler som oppfyller Mønsterplanen må få statstilskudd på linje med offentilge skoler. Dette må kun gjelde skoler som ikke avviker fra den kristne evangeliske lære, men som er forankret i Guds Ord.
Vi ønsker å få bort prevensjonsundervisningen i skolen. - Gjennom fysiologi/helselære blir elevene informert om de forandringer som skjer i pubertetsalderen. Skoleverket skal ikke undervise i teknikker som forutsetter umoral og åpenbar synd. Slagordet alle gjør det, er blitt en selvoppfyllende profeti som øker sex-presset hos barn og unge. En Gud-gitt og praktisk rettesnor for dette ømtålige emne, finnes formulert i Bibelen: Hvorved skal den unge bevare sin sti ren?- Ved å holde seg etter ditt ord. (Salme 119,9).
Kirken kan fortsatt være statskirke så sant staten vil respektere Grunnlovens § 2,siste ledd. Ikke bare når det gjelder kirkelige spørsmål, men samfunnet i sin helhet med alle offentlige organer. Kristus er kirkens hode, derfor må den norske kirke være en bekjennelseskirke.
Og den videre betingelse er at staten ikke hindrer kirkens frihet i å være tro mot bibel og bekjennelse. - Statstilskudd til kirken og dens organer må gis fritt uten at staten griper inn i kirkens indre liv og lære.
MASSEMEDIA
§ 100 i Grunnloven gir adgang til full trykkefrihet, men med visse begrensninger. Således må en ikke vise ringeakt overfor religion, sedelighet m.v. En må gå ut fra at også dette gjelder det talte ord og illustrasjoner i offentlig publikasjon, spesielt gjennom TV og radio. Vi går inn for at denne paragraf aktiviseres overfor norske TV - og radiostasjoner, presse, litteratur, film og videogram, slik at den moralnedbrytende påvirkning opphører.
RETTSSIKKERHET
Vi har fått et samfunn hvor kriminaliteten blomstrer. KKP krever større rettssikkerhet generelt. Eiendomsretten må respekteres, og folk må kunne kjenne seg trygge i sine hjem og på arbeidsplasssen. En må kunne ferdes på åpen gate uten risiko for å bli antastet, nedslått og ranet.
Som ledd i dette må løsgjengerlovens § 16 gjeninnføres. Strafferammene for alvorlige forbrytelser som mord, voldtekt, tyveri, hærverk og økonomisk kriminalitet, trenger straffskjerpelse. - Det er bedre og mer effektivt å forebygge enn å reparere skadene. Vi ser det som et godt alternativ at en domfelt, etter lettere forbrytelser, avtjener samfunnstjeneste i steden for fengsel. Den beste forebyggelse mot utglidning, er å formidle Bibelens ord: Lær den unge den vei han skal gå! Så viker han ikke fra den, selv når han blir gammel.(Ordspr.22,6).
PROMILLELOVGIVNING - STRAFFEREAKSJON
Vårt partis mange oppfordringer til myndighetene om å gå over til bøter i steden for utelukkende fengselsstraff, er i det siste blitt lovfestet. Men vårt forbehold om at midlene som da vil komme inn skulle øremerkes for mer intensiv kontroll, synes ikke tatt til følge. Nedre promillegrense settes til 0,2. Ellers mener vi at soning må opprettholdes under skjerpende omstendigheter. -Begrensing av skjenkesteder og utsalg er forebyggende.
ALKOHOL, NARKOTIKA OG KRIMINALITET
De fleste kriminelle handlinger blir gjort i beruset tilstand. Derfor ser KKP det som meget viktig å få ned alkoholkonsumet. - Opplysningsarbeid om alkoholens skadevirkninger må prioriteres, særlig i hjem og skole. All indirekte alkoholreklame i TV og radio må bort. Det må bli straffbart å vise seg beruset på offentlig sted. (Jfr. avsnittet: RETTSSIKKERHET).
Krimminaliteten har økt i takt med åpning av stadig nye polutsalg og delvis fritt salg av øl over disk. Dette var en bjørnetjeneste, særlig overfor unge. Innstramming er nødvendig. Dess lettere tilgang desto større bruk og misbruk!
Slik som tobakk- og sigarettpakninger nå er påført innholdets skadelige virkning, bør også etiketten på flasker som inneholder alkohol, bli merket med dens skadelige virkning ved konsumering. Iflg. statistikk dør ca. 1500 mennesker årlig her i landet på grunn av misbruk av alkohol. Nå koster alkoholens skadevirkninger ca. 50 milliarder kroner pr. år for skatteyterne. Alkohol kombinert med tobakksrøyking opptar ca. 30% av sykehussengene.
NARKOTIKAFORBRUKET
er tiltagende, med mange dødsfall pr. år. En uhyrlig krimminalitet følger i dens spor. KKP går inn for lovens strengeste straff for de som driver handel med narkotiske stoffer. Tvangsinnleggelse for misbruk må gjennomføres der ikke annet fører frem. Misbruket indikerer tidens åndstomhet, som er en tydelig konsekvens av den målbevisste avkristningen som har foregått i hjem og skole de siste årene. Videre er det et resultat av samfunnets svikt ved at mødre ser seg nødt for å gå ut i arbeidslivet grunnet økonomiske forhold; - hvor barna blir sendt til barnehager, eller i veste fall rett ut på gaten. Det er kjærlighet, veiledning og opplysning barna trenger, og det er det først og frems foreldrene som kan gi.
KRIMINALITET:
- - - Som allerede nevnt har den økende kriminaliteten som oftest sammenheng med misbruk av alkohol og narkotika. Arbeidsledighet, gjeldsbyrde og nød, er også utslagsgivende. Enda en årsak er at stadig flere hjem oppløses ved skilsmisse, og barna får hele grunnlaget for livet revet bort. Et effektivt virkemiddel for de hjem som ennå består, vil være at vi får en kostnadsreduksjon i samfunnet. Denne vil bevirke til at mor kan være hjemme mens barna vokser opp, og ikke tvinges ut i arbeidslivet. Kriminalitet mellom barn og unge ville også blitt redusert dersom foreldrenes plikt til å erstatte det deres barn måtte ha ødelagt, mer ble praktisert.
PORNOGRAFI
KKP mener at pornografien, som stadig har grepet om seg i frekkere og frekkere former, er og har vært det sterkeste virkemiddel for den frie seksualmoralen som mer og mer er sluppet løs i vårt folk. Her ligger hovedårsaken til de mange uønskede svangerskap, som da resulterer i abort. Vi vil ikke bare ha fjernet pornoblader og porno i annen form bort fra lett synlige steder i butikkhyllene, men vil kjempe for en lovendring på området, hvor salg av porno i alle former blir helt forbudt, og hvor overtredelse straffes med bøter eller inntil 3 måneders fengsel. Og gjelder det salg av barneporno gjennom blader og videokasetter, må straffen fordobles. Dette ikke minst på grunn av tidens HIV/AIDS- fare. Grunnlovens §100 hjemler forbud mot pomografi som så straffeloven kan bygge på her!
HIV/AIDS
KKP mener det er uansvarlig av våre helsemyndigheter å fortsatt ta så lett på denne alvorlige sykdom. I lange tider har vi her i landet hatt obligatorisk skjermbildefotografering for å forebygge lungesykdom - såsom tuberkulose og lungekreft.. Men når det gjelder HIV/AIDS syns dette å dysses ned. Denne sykdom bør ikke lenger være en hellig ku fordi den angår en viss form for «kjønnssykdom», hvor homofili og fri sex oftest er årsaken. Særlig grunnet HlV/AIDS-faren. må prostitusjon, horehus og horekunder kriminaliseres! Innvandrere og asylsøkere bør HlV-testes før de får tillatelse til å bo i Norge. - HIV-positive må bli registrert og ajourført hos helsevesenet. Voldtekt ved HlV-positive kan indirekte ses på som uaktsomt drap. Hadde det blitt slått alarm ved første tilfelle her i landet - hvor obligatorisk testing - da særlig på utsatte grupper, hadde blitt gjennomført, ville pesten høyst sansynlig ha «dødd» ut. Dette gikk KKP ut med til helsemyndighetene på et tidlig stadium, men ble ikke hørt.
P-PILLEN/ANGREPILLEN» er indirekte pådriver til HlV/AIDS-utbredelse!
DE ELDRE OG ENSLIGE - SOSIALOMSORGEN
Det er de som er eldre i dag som har bygget opp samfunnet. Derfor har de krav på vår oppmerksomhet og respekt. Den kristne etikk vektlegger omsorg og respekt for menneskeverdet, og dette bør bli toneangivende innen alt omsorgsarbeid. - I størst mulig utstrekning må eldre som vil bo hjemme, settes i stand til dette. - Pårørende og andre som utfører omsorgsarbeid, må få både praktisk hjelp og økonomisk støtte til det. For dem som må være i institusjon, må menneskeverd og velferd få førsteprioritet. -Åndsfriske og senile må være adskilt.
Situasjonen innen helsevesenet må rettes på, slik at nødvendig bemanning til enhver tid yter det som skal til for å sikre et anstendig tilbud. KKP vil fremme forslag om at hele landet blir ett pasientmarked hvor fylkesgrensene i denne forbindelse opphører. Dette vil gi langt bedre pasientbetjening. Det må være Statens oppgave å direkte-finansiere all sykehusdrift - - Fylkeskommunene som ble opprettet i sin lid, står i veien for en slik løsning. Derfor må disse avvikles. Ansvarslinjene blir dermed mer oversiktlige, og man kommer bort fra direkte uverdige forhold. En klar økonomisk gevinst vil komme ved bortfall av administrasjonsutgiftene i fylkeskommunene. Mange flere pasienter ville kunne tilgodesees ved at disse samfunnsmidlene omprioriteres.
KOSTHOLD - HELSE
Betydningen av god helse kan ikke overvurderes. Både samfunnet og den enkelte er ansvarlige for en god helsestandard. - Tilvirkningen i etterkrigstiden til mer raffinert mat og ferdigkjøpte matvarer med lang langringstid, har forringet matvarekavliteten med det resultat at viktige næringstoffer går tapt. - Tilsettningsstoffer, sprøytemidler og kuntsgjødsel har ført til mangelfull ernæring hos mange, samt øket mengde gift i kroppen. Barn og eldre som spiser lite, er særlig utsatt. Vismannens ord: Min mat skal være min medisin, må være utgangspunktet. - Samfunnet må føre en kostholdspolitikk som gir samme helsemessige trygghet uansett økonomi og bosted.
BOLIGPOLITIKK
Momsen må falle bort på bolighus. - Det må vises mer lempelighet fra det offentliges side når det gjelder søknad om bygging utenom byggefelt. Dyrket jord må unngås tatt til boligformål. - - - Hyttebygging utenom hytteområde må lempes på. Det må ikke legges hindringer i veien fra del offentlige for eldre som ønsker å bygge og bo på gården de har eiet og drevet.
INDIREKTE INNSKRENKNINGER I NÆRINGSFRIHETEN
KKP ser det høye skatte- og avgiftstrykket som en indirekte innskrenkning av næringsfriheten. Urimelig skatte- og avgiftstrykk kan også være årsak til konkurs.
Herunder kommer eiendomsskatten og skatt på eget husvære, som må falle hell bort, mens formuesskatten må reduseres til det minimale. Arveavgiften må bortfalle. Store skatter og avgifter hemmer sterkt innsats- og sparevilje, og er dermed en bremse for ekspansjon til nye arbeidsplasser. Generelt vil vi arbeide for et fritt næringsliv, som har mulighet i seg til å gi arbeid for alle - et lønnsomt arbeid - der den enkelte får utbytte etter innsats og utdannelse.
FOLKETRYGDEN
Folketrygden er i fare ved forgubbingen i samfunnet, der det blir for få til å bære byrdene. Dette er en konsekvens av fosterdrapsloven, som tillater drap av barn i mors liv for enhver vordende mor som måtte ønske dette. Ca. 410 000 vil dette tallet passere fra 1965 t.o.m. 1996. Skal dette fortsette, er ikke bare Folketrygden i fare, men vi står i fare for å fullstendig miste Guds velsignelse.
SAMBOERE - GIFTE PAR
Når det gjelder grunnbeløpet fra Folketrygden, er gifte pensjonistpar nå i en årrekke blitt diskriminert med 25% mindre utbetaling enn for pensjonerte samboere. Forskjellsbehandlingen er urettferdig - og loven stimulerer til umoral! Det er på tide at denne uverdige praksis opphører.
MERVERDI- OG lNVESTERINGSAVGIFT
Merverdievgiften ble innført som ledd i tilpassing til det da kalte EEC - med sikte på medlemskap. Men medlem av EEC ble vi som kjent ikke i 1972, og dermed burde momsen falt bort. - Her henvises til det da regjeringsoppnevnte Gjærdevold-utvalget, som kom fram til at det systemet vi hadde før - med omsetningsavgift, hadde klare fordeler. KKP vil arbeide for å avskaffe momsen - til fordel for omsetningsavgift, som ikke må være høyere enn den var før, nemlig 13,64%. Da ville den samtidig bli på linje med den nå nedsatte svenske merverdiprosenten. Vi vil ogsa gå inn for at den resterende delen av investeringsavgiften bortfaller.
DEN "NYE" SYKELØNNSLOVEN
Enten en selvstendig næringsdrivende/arbeidsgiver - fattig eller rik, er han/hun iflg.ovennevnte lov ikke berettiget sykepenger for 14 dager etter sykdom, stadfestet ved legeerklæring. En lønnsmottaker derimot, kan "sykemelde" seg selv for inntil 3 dager -med full lønn fra sin arbeidgiver. Går han/hun til lege, og blir sykemeldt, sier loven at arbeidsgiveren plikter å gi full lønn de første 14 fraværsdager. -
Ut over det, dersom svkdomen varer ved, dekker Folketrygden 100%. Loven gjør i høyeste grad forskjell på folk, og kan i sin nåværende form ikke støttes av oss. - I det minste bør karensdagene reduseres fra 3 til 1.
UTVIKLINGSHJELPEN
En kan ikke finne hjemmel i Grunnloven for å innkreve denne via skatteseddelen. - En gave skal være frivillig. Et Statens katastrofefond for omgående hjelp, der dette måtte trenges, bør komme i stedet.
På basis av de mange mislykkede u-hjelpsprosjektene mener vi at norsk misjon ville vært den beste u-hjelpsformidler, støttet av staten. Ett eksempel på sløsing kan nevnes: «620 millioner i uhjelp bortkastet. (NTB-melding av 18. mai 1988) - Enn videre innrømmelsen nå om 5 milliarder (over 10 år) mislykket uhjelp til Tanzania indikerer det samme. - - Det er kunnskap, hjelp til selvhjelp mange u-land trenger. Bryting av tollmurer og bedre betaling for u-landsvarer, ville vært hjelp som monnet. "Gi oss Ikke fisk, men heller lær oss å fiske, er sagt direkte fra u-landshold.
FORSVARS- OG UTENRIKSPOLITIKK
Tross Sovjetssamveldets oppløsning, kommer ikke KKP utenom at Norge må ha et godt forsvar som fortsatt er bygget på NATO-alliansen. Her kan nevnes faren ved nynnazistisk oppblomstring i Europa, særlig i Tyskland. Ellers minner en og om Islams
omseggripende posisjon. Den kan faktisk være en større trussel enn det kommunismen var.
EU's målsetting om en Europa-hær innom den såkalte Vestunionen, er en av de suspekte manøvreringer i tiden, som vi ikke må la oss dupere av.
Det sikreste forsvar er å ordne oss slik at Gud finner behag i å vokte landet. "Vil Gud ikkje verja ty og land. kan vaktmann oss ikkje tryggja". - Løftet Gud gav Israel, (se 3. Mos. 26, 3-5), gjelder også for Norge.
Vi vil vektlegge to spesielle saker/forhold i så henseende: Norges forhold til staten Israel og vår tilknytning til det øvrige Europa. KKP vil arbeide målbevisst for at EØS-avtalen blir oppsagt - til fordel for å gå tilbake til Frihandelsavtalen av 1973, som jo virket utmerket for Norge gjennom hele 20 år. Og ny saknad om EU-medlemskap, må ikke komme på tale. Grunnlovens § 1 stenger for dette. Brytes bl.a. denne paragraf, så er dette å betrakte som høyforræderi.
Hva Israel angår, kan vi slå fast at dette landet står i en særstilling blant nasjonene. I Sak. 2,12 leser vi: For den som rører ved dere, rører ved hans øyensten. Og i 1. Mos. 12.3: Den som velsigner deg, vil jeg velsigne og den som forbanner deg, vil jeg forbanne. Ingen andre land har fått så mange negative resolusjoner mot seg fra FN/verdens side som Israel. Dette forteller oss at landet og folket er mål for ondsskapens krefter på en unik måte. KKP ser med sorg på Oslo-avtalen, som er det samme som å kjempe mot Gud. Israel må ha land for å oppfylle Guds løfter, se bl.a. Esek. 36,24. - Forøvrig fikk Palestina-araberne 77% av det da såkalte Palestina i året 1920, proklamert som uavhengig kongedømme 1946, hvor navnet i 1949 ble forandret til Jordan.
OLJEPOLlTIKK OG OLJEPENGENE
Oljevirksomheten har vært, og er en drivende faktor til lønns- og kostnadsforhøyelse på fastlands-Norge. Denne har hatt særdeles negative innvirkninger for en rekke modernæringer. Dersom de ansvarlige, og kanskje i særlig grad fagforeningene ikke ser farene ved dette og viser moderasjon i lønns- og prisforhandliger, vil oljevirksomheten bli en trussel mot den nasjonale økonomi i et skjebnesvangert omfang. KKP går inn for moderat utvinningstempo, og sikkerhetsfaktorene må få høyeste prioritet. Faren for at fiske og fangst blir skadelidende om oljeutvinningen forseres, er et vesentlig moment i vurderingene. Særlig gjelder dette nord for 62. breddegrad.
Ellers finner vi det tankevekkende og beklagelig at Norge med sin store oljeproduksjon gjenomgående har vesentlig høyere drivstoffpriser enn andre land som må importere all sin olje. - - - Etter vel 25-års olje- og gassproduksjon, og hvor vi nå i midten av 90-årene er blitt en av verdens største på dette området, kan intet konkret vises til om hvor oljepengene er blitt av. - Skal aldri disse komme våre egne tilgode? - Aldri før har avisene hatt større overskrifter enn de har nå om manglende personell og innskrenkninger ved våre sykehuser og når det gjelder våre syke og eldre generelt! Merk at dette programmet kun er et prinsipprogram - slik at detaljerte utgreiinger ikke muliggjøres. Men en vil sterkt påpeke at KKP ikke kan se det som innflasjonsfremming å tilgodese våre syke og eldre med nevnte midler. Det er de eldre som har lagt grunnlaget for det man en tid forutså som velferdstaten Norge.
Det er utålelige tilstander på mange av våre alders- og pleiehjem, hvor det står så dårlig til med midler og personell at helt åndsfriske personer må dele rom med senile/demente - bare for å nevne en eneste ting i den retning. Og når det gjelder sistnevnte, må disse ikke sjelden i seng for natten i 4-5 tiden om ettermiddagen, dopet ned med tabletter. - Men hva som enn er årsaken, synes det opp i dagen at noe problem for å plassere oljepengene, virker uhørt. - Under slike omstendigheter, liker mange ikke å høre: «Norge er et av de rikeste land i verden». Her er det noe som ikke stemmer! -
Våre toppolitikere prioriterer i stedet «den ganske verden» - for å få sine navn med «gullbokstaver» inn i historiebøkene og i de store verdens-leksika? - Her vil KKP minne om 1. Tim. 5,8. - Vi skal og tenke framover etter at oljen har tatt slutt! - Først nå har våre politikere våknet opp og vil opprette et oljepengefond. Bedre sent en aldri, men at de eldre og syke nå skal bli salderingspost ved dette, er ikke mindre enn en skam!
ENERGI-MILJØ OG SAMFERDSELSPOLITIKK
Elektrisk enegi produsert ved vannkraft er den absolutt mest miljøvennlige energiform vi har. En rekke såkalte ENØK-prosjekier har vist at modernisering av f.eks. turbiner og annet utstyr i kraftstasjoner, samt fornying av linjenett, gir kolossal effekt-gevinst. Enkelte fagfolk hevder at slike tiltak vil gi Norge full kraftdekning - samt et betydelig overskudd som kan selges til andre land. KKP går imidlertid også inn for forskning på, og utprøving av alternative energikilder, eksempelvis bio-energi, vind- og bølgekraft, samt solenergi.
Forurensingen av luft, jord og vann må tas alvorlig. Urenset kloakkutslipp til sjø og vassdrag må opphøre. Alt som føres tilbake til jorden må renses i størst mulig grad.
Dette gjelder også innenfor landbruket. Forurensingen fra industrien er langt vanskeligere å ta hånd om, men det fritar oss ikke fra ansvaret om å begrense de omfattende skadevirkningene, så langt det er teknisk mulig.
Når det gjelder transport, går KKP inn for at sjøen utnyttes i langt større grad enn i dag. Det er klart påvist statistisk at sjøtransport er både billigere og gir mindre forurensing pr. tonn fraktet gods. En effektiv omlegging av landets transport vil uten tvil gi positive utslag også i form av færre ulykker på landeveien. Sjøen er gratis og båtene lager vi selv. Vogntogtransporten må reduseres til fordel for båt og jernbane. - Her kan nevnes Nord-Norgebanen, som bør forlenges fra Fauske til Tromsø. - Utenom dette må vi få jernbaneforbindelse Oslo - Haugesund.
Den kan knyttes til Oslo-Bø (Sørlandsbanen) om Seljord, Åmodt, Hovden, Sauda - via Sandeid, retning Kårstø-Haugesund Hele veien nesten luftlinje og stort sett i utmarkområde. Dette ville være god nasjonal investering, og miljøskapende.
Bensindrevne biler bør i alminnelighet bli utstyrt med katalysator. Gassdrift må påskyndes og utvikling av elektrisk-drevne småbiler må prioriteres. Men målet må være hydrogendrevne bilmotorer, hvor avgassingen blir ren vanndamp.
Grunnet den kolossale forurensingen fra flytrafikk mener KKP at denne heller må begrenses i stedet for som prognosene nå legges an - med storflyplass, for sterk ekspandering.
Når det gjelder personbefordring langs veg, kan kollektivtransporten konkurrere med matpakkekjørerne kun ved bedre utbygging og ved reduksjon av takstene. Transporttilbudet må mest mulig tilpasses lokale forhold. I grissgrente strøk kan minibusser/samferdsels-taxi være løsningen.
FISKEOPPDRETTSNÆRINGEN
langs våre strender må sees nærmere på i miljø/forurensingssammenheng. Det er en næring som stadig griper om seg med omfattende betydning for distriktenes økonomi. Men fisken må, som alt annet Guds skaperverk, få sine rettigheter til trivsel og frihet i sitt miljø. Det må derfor komme nye, strengere regler for disse anleggs beliggenhet, størrelse og antall fisk pr. kubikkmeter.
JORDBRUK, FISKE OG INDUSTRI
Jordbruk og fiske er viktige næringsveier - med hensyn til selv-forsyningsgraden og sett fra beredskapsmessige synspunkter. Derfor må disse næringer gis gode vilkår.
Vi har fra naturens side de beste forutsetninger for å produsere vår egen mat. Ren jord og luft er goder som mange andre land mangler.
KKP går imot strålekonservering av matvarer inntil det blir vitenskapelig bevist at dette ikke kan føre til helseskade. Vi vil og ha bort farge- og annet skadelig tilsettingsstoff i næringsmidler. Norsk kontroll med matvareproduksjon, er blant de strengeste i verden. Skal vi basere det på importert mat, risikerer vi å få i oss store mengder uønskede tilsetningsstoffer, og rester av skadelige sprøytemidler. Dette har klar betydning for folkehelsen. -
Godt utbygde primærnæringer vil gi betydelig sysselsettingseffekt. Målrettet satsing på disse næringer, vil styrke bosettingen i de deler av landet hvor miljøproblemene er minst.
KKP går inn for at det igjen innføres ordninger med nydyrkningsbidrag, særlig med tanke på kornproduksjonen. - Store deler av verden sulter, og verre kan det bli med tiden. Norge ville gjøre klokt i å ha et rikelig matberedsskapslager i reserve.
SMÅINDUSTRIEN
må bli gitt bedre vilkår, ikke bare for å overleve, men for å kunne ekspandere. Her må offentlige instanser bli flinkere å tilpasse sine regelverk/ordninger til de lokale forhold rundt i landet. - - En bedrift må ha en solid egenkapital for å være en trygg arbeidsplass. Den må derfor ikke nedtynges av skatter og avgifter!
LØNN- OVERSKUDD - UNDERSKUDD - FORDELING
Når de ansatte har fått sin tariffmessige lønn, skulle tilgodehavendet være opp og avgjort. - Dersom det er «sju fete år, trenger en bedrift opptjente midler å tære på i eventuelt «sju magre» som måtte komme. Men insisterer likevel ansatte på å ha del i bedriftens overskudd, må også eventuelt underskudd fordeles etter samme nøkkel.
SAMFUNNSØKONOMISK STYREING- INFLASJON/DEFLAS]ON
Dersom den samfunnsøkonomiske styring er god, vil den langt på vei forebygge økonomiske kriser. Er derimot de økonomiske forhold kommet i ulage, må kursen navigeres deretter for å få økonomien gjenopprettet. - - Når pengemengden er større en realverdien den uttrykker, er det blitt inflasjon.
Inflasjonen er på retur i Norge. Pengemengden har avtatt, men lagrene er fylte. Da ville det vært naturlig om priser og lønninger ble redusert/tilpasset forholdet. - Dersom det motsatte skjer, er det det samme som at en inflativ prosess foregår mens de typiske tegn på deflasjon er tilstede. - Dette resulterer i stagnasjon - med stor arbeidsledighet. Det er denne situasjon Norge er kommet opp i nå - ja, selv om vi for tiden er i en bedre situasjon enn andre land vi kan sammenlikne oss med.
Et lands valuta-status, samt hvilket internasjonalt valutasystem/kurs myntenheten er tilknyttet, kan være avgjørende for en stabil økonomisk situasjon. - Helst må vi tilbake til penger med egenverdi, uavhengig av andre forhold; ikke minst for individets frihet og for nasjonal uavhengighet. Skal dette lykkes, bør en tilbake til gullstandard. Det er den beste pengeverdimåler.
ARBEID FOR ALLE, SKATTER, AVGIFTER OG TILSKUDD
«Arbeid for alle», er for tiden et meget benyttet slagord, men skal det skje må flere av våre forbruksartikler produseres her i landet, og de må bli så rimelige i pris at de også kan gå til eksport.
Skal dette være oppnåelig, må radikale endringer skje. - Viktige forutsetninger for dette er bl.a. følgende:
1. Full avskaffelse av investeringsavgiften.
2. Reduksjon av skatter og generelle avgifter, omlegging av uhjelp- og innvandringspolitikk.
3. Lønnsnedsettelse for arbeid og tjenester, som en naturlig konsekvens av punkt 2.
4. Arbeidsgiveravgiften bør reduseres til maksimum 10% som høyeste frekvens. Dette ville ha resultert i flere arbeidsplasser, og kompensert reduksjonen.
5. Restriksjoner når det gjelder lærlingeinntak må mykes opp.
6. Det må satses mer for utdannelse og lærlingeplasser; likeledes på foredling til ferdigprodukter, særlig innen fiskerisektoren og aluminiumsindustrien.
7. Det må være gode forhold på arbeidsplassen - med trivelig miljø for de ansatte.
8. Arbeidsmoralen må høynes - uten skulk og kunstig sykefravær.
9. Ulovlige streiker må opphøre.
10. Fagbevegelsen med sine fondsmilliarder, bør sette i gang egne bedrifter, eller og investere i eksisterende virksomhet som har behov for kapital.
11. En bedrift må ha solid egenkapital for å være en trygg arbeidsplass.
12. Marginal skatt må ikke overstige 35%.
Generelt lavere kostnadsnivå ville gjøre jordbruk, fiske og industrien uavhengig av statstilskudd. Dette ville i sin tur redusere skatte- og avgiftstrykket. I stedet kom Staten med sin nye skattereform av 1992 (Delingsmodellen).
Delingsmodellen svekker i første rekke aksjeselskaper, hvor aktiv aksjonær eier 2/3 av aksjekapitalen. - En tør spørre: Er dette hjelp til å stimulere små og mellomstore bedrifter -slik det offentlige tidligere lovet? -
Her burde i det minste skattemyndighetene skille mellom naturlig etablerte aksjeselskaper og de mer «kunstige».
BENSIN- DIESEL OG ÅRSAVGIFT - VEGVEDLIKEHOLD
Bensinavgiften bør reduseres og årsavgiften halveres. Avgiften på dieselolje har, etter at kilometertellerne ble avviklet, øket formidabelt. Særlig småbiler rammes ved dette. Og på toppen av det hele er nå små dieseldrevne lastebiler ilagt årsavgift. - Mange slike biler står i dag avskiltet; dette ikke minst grunnet EØS-kravet om fartskrivere på lastebiler ned til 3,5 t. br. Selv om disse bare kjører i en radius av 5 mil, gis ikke unntak dersom transporten gjelder kjøp og salg. (Kommersiell transport)
Før EØS-avtalen var grensen nedad 16 tonn. Samtidig måtte de som før hadde kostet ukeskrivere, gå over til dagskrivere. Dette har kostet landets lastebileiere flere milliarder kroner. EØS-avtalen har gjort Norge til en husmannsplass under EU! Her er bare ett eksempel på dette.
KKP's konklusjon er: Tross de økte avgiftene på motorkjøretøy, øker biltrafikken, og de såkalte miljøavgifter forsvinner i Statens bunnløse sluk - til helt andre ting, og resultatet blir dermed større lønnskrav.
For å holde næringslivet gående, er bilen, liten som stor - en tvingende nødvendighet i vårt grissgrente og langstrakte land. Men bilen er dessverre blitt en «melkeku for Staten, langt flere melkekuer en det bøndene har.
KOMPENSASJON FOR STATENS REDUSERTE SKATTER OG AVGIFTER
Staten ville få bedre balanse i budsjettet bl.a. ved omprioriteringer når det gjelder investering. Staten bør, som enhver husholdning, handle med største omtanke. - - Et vesentlig bidrag for besparelser i budsjettet, ville være å skjære ned på offentlig byråkrati. Dette er negativ sysselsetting når den økes utover det nødvendige. Nedlegging av fylkeskommunene, (se avsnittet: DE ELDRE OG SYKE - SOSIALOMSORGEN), ville gitt betydelige besparelser - eksempelvis til syke og eldre/-sykehusdrift. Forebyggende og restrektiv alkoholpolitikk - som vi går inn for, ville redusert samfunnets tap på denne tragedie med 40-50 milliarder kroner årlig.
Her satses enorme beløp for å bekjempe forurensing av naturen, og godt er det, men et paradoks er det at samtidig forurenses barne- og ungdomssinnet med det mest urene og umoralske som finnes. - - - Dette kommer gjennom media, statstøttet film og teater og ukontrollert smusslitteratur pr. postordre - over landegrensene.
Alt dette urene forflater menneskets natur, gjør dem hensynsløse og kriminelle. Ved dette fylles fengslene og statskassen tømmes.
Hva hjelper det med renset miljø i naturen når mennesket som skal oppholde seg der og være dens viktigste ressurs, forsøples? - - - Derfor har vi fått økende vold, hærverk, påsatte branner, forsikringssvindel, ran og butikktyverier. Og ikke nok med det: uærlighet, korrupsjon og svindel innen banker, forsikringsselskaper og offentlig administrasjon, er ikke skjelden.
En fullverdig kristendomsopplæring i skolen, hvor barna rettelig hadde fått lært forskjell på godt og vondt, ville omskapt samfunnet totalt.. - Den beste samfunnslære er Jesu ord: «Alt dere vil at andre skal gjøre mot dere, skal også dere gjøre mot dem». Og videre: «Du skal elske din neste som deg selv».
Guds bud og veiledning må også få førsteplass i forskolen/barnehagen. - - - Levestandard er snart et forslitt uttrykk. Hva med livsstandard? - - - Ble det en forandring her, ville Staten fått kompensasjon for ovennevnte reduserte skatter og avgifter.
INNVANDRING
Da KKP - i alle retninger. har som intensjon at det er bedre å forebygge enn å helbrede/reparere, kommer også innvandringsspørsmålet i denne kategori. Allerede i året 1980 programfestet vårt parti, som da hadde navnet KRISTENDEMOKRATEN (KD) bl.a. følgende: «KD vil unngå raseproblemer i Norge, og mener at eneste mulighet for å slippe dette, ligger i å skjerpe innreisebestemmelsene. Vi hører om alle de store problemer mange land strir med p.g.a. minoritetsgrupper. - Norge er et lite land, og landsmenn kan - om en ikke er oppmerksom på dette, komme i mindretall i eget rike». - Vi står fortsatt ved dette, ikke minst etter 15-års erfaring med feilslått innvandringspolitikk.
Særlig bl.a. Gro Harlem Brundtlands velkomstmotto» i 80-årene: «Ja til et fargerikt felleskap», stimulerte til den elendigheten vårt folk nå befinner seg i, hvor innvandrerbudsjettet beløper seg til flere titalls-milliarder kroner samt til rasehat med opptøyer og antirasistiske senter ut over hele landet. - - De såkalte nynazister som i en tid nå har opptrått brutalt mot annerledes fargede, et et farlig varsel!
Fra stortingets talerstol, ble det, av en kvinnelig folkevalgt sagt - i sin tid: «Norge trenger 15 000 invandrere i året, for hvem skal ellers se til oss når vi blir gamle?»
En annen kvinnelig venstrevridd stortingsrepresentant sa det slik: «Uten innvandrere stopper Norge!» Var dette sant? De med slik innstilling, var samtidig hovedeksponenter for lov og praksis for at ca. samme antall små norske menneskespirer, i mors liv - fritt kunne utryddes. Det var vel heller disse vi skulle hatt for å «se til oss når vi ble gamle. Men de fikk aldri se dagens lys! -
Nå er innvandrerproblemet med på å sprenge sosialbudsjettet - slik at Folketrygden snart kan komme i fare.
For tiden har vi stor arbeidsledighet blant våre egne, hvor det da blir dobbelt verre økonomisk å ha en mengde innvandrere gående på trygd. - - KKP vil spørre: Hvor er de skinnmagre, invalidiserte og elendige fra «den tredje verden», å se i Norge? Det måtte være disse en «barmhjertig samaritan» burde hjelpe. I stedet ser og hører en om misfornøyde, fysisk sterke - som helst ønsker å oppholde seg i Oslo, hvor kriminalitet og narkotikabroblemet dermed er blitt en mare og en fare. -
Erfaringene viser at de fleste innvandrere kommer hit av økonomiske grunner. Vi står for det syn at den beste hjelp folk fra «den tredje verden» kan få, er støtte til å fungere i sitt opprinnelige miljø. KKP mener at bare de med basis i FN's flyktningekovtesats, som åpenbart er forfulgt i sine hjemland, bør få komme til Norge.
Disse må vi hjelpe med skolegang og utdannelse - på linje med norske borgere, men en klar betingelse må være. at så snart forholdene i deres hjemland tilsier det, må de reise tilbake - for innsats der, og med mulige norske pengebidrag i startfasen, hvor en der vil komme lenger med kronene enn i et høykostland som Norge.
Vi må i alle tilfelle ikke la våre eldre og syke - som har slitt fram Norge til hva det er i dag, bli salderingspost til fordel for unge og friske personer fra den såkalte tredje verden. Her minner en om 1. Tim. 5,8.
KKP tar sterk avstand fra diskriminering og uvennlig opptreden overfor alle våre innvandrere, uanset grunn til at de er kommet hit til landet. Dette er og i samsvar med Guds ord, jfr. 2. Mos. 22,21. - Dog mener vi det er på sin plass at de av disse som er voldelige og kriminelle og ikke vil rette seg elter norsk lov, må utvises til dit de kom fra.
KKP's MÅLSETTING - KONKLUSJON
Norges lover må igjen bygges på Bibelen og Grunnloven. - Vi er for et fritt og solid næringsliv - med frihet under ansvar, hvor konkurranseevnen blir gjenopprettet og arbeidsplassene sikret. Vi går inn for betydelig lavere skatter og avgifter, og redusert offentlig forbruk. Demed åpnes muligheten for produktive og lønnsomme arbeidsplasser, hvor de «overflødige» i stats- og kommuneadministrasjonen kan sysselsettes.
Det bør bli et lønns- og prisnivå som setter ektepar i stand til å prioritere hjemmet først. KKP vil oppvurdere morsrollen, og dermed barnas behov. - Hjemmeværende mødre bør tilregnes ekstra-poeng til Folketrygden, og ha rett til sykepenger. - - - Det offentlige bør yte samme pengebidrag til mødre som har sine barn hjemme, som til offentlige barnehageplasser.
KKP vil ha lovfestet rett til liv, fra unnfangelse til naturlig død - selv om dette burde være unødvendig da vi har §2 i Grunnloven, som jo indirekte skulle tilsi det samme.
Vi tar sterk avstand fra dødshjelp - passiv som aktiv, og ser meget alvorlig på at slike ideplaner legges fram for tiden. Legens oppgave er å verne om livet, stille smerter - og la en naturlig slutt av livet finne sted.
Vi går inn for at all privat omsorgstjeneste bør støttes økonomisk av det offentlige. - -
STØTT OPP OM KKP, OG STEM KKP! DA ER DU MED PÅ Å GJENREISE DE KRISTNE VERDIER I NORGE!
- - -
ETTERORD:
- - - Det store flertallet innen «fotfolket» i Norge, har Grunnloven som en av sine «øyenstener». Og de som kjenner realitetene, ser med uro og sorg på at Stortinget vedtok EØS-avtalen den 16. oktober 1992. - - Historien vil utvilsomt felle en knusende dom over denne avgjørelsen, og særlig over de stortingsrepresentantene som var «tungen på vektskålen», og som derved kunne ha avverget denne ulykke for landet. - Det gikk presis som vi EØS-motstandere fryktet: Avtalen var bare så vidt vedtatt for saknad om fullt medlemskap ble sendt, og Europabevegelsen - med vår statsminister i spissen, satte så i gang en stor propagandaoffensiv for saken. Men heldigvis sa vårt folk nei til EU den 28. november 1994.
At de som er satt til å være Grunnlovens voktere, skulle falle så dypt at de i prinsippet ville gi avkall på nasjonalt selvstyre - for å tilpasse seg direktivene, gitt av EU-byråkratiet i Brüssel, er ikke til å fatte. Vi som kjenner Norges historie etter 1814, samt Romatraktaten og dens §240 - som sier at medlemskap er på ubegrenset tid/uoppsigelig, må rope et varsku.
Ener nei-resultatet den 28. 11.94. ble det jubel blant vinnerne, men hva mange av disse ikke var oppmerksomme på - selv ved dette nei, var at EØS-avtalen hadde amputert norsk lov og bestemmelser på de mest vitale områder.
Her kan for det første nevnes: Konsesjonsloven, Oljedirektivet, Schengenavtalen,Vinmonopolets enerett til engrosimport av alkoholholdige drikker. som også omfatter norsk øl. Også norske biltilsynsbestemmelser måtte tilpasses EU's regelverk. Selv vann- og vannledningsnetts-bestemmelser er underlagt EØS-direktiv, - samtidig som det oppdages stadig flere farlige bakterier i matvarer innen EU; sitat fra pålitelig kilde i april 95: salmonella i 75% av kyllinger, listeria i 15% av myke oster og yersinia i 48% av råmelkprøver». Kunne ikke EU først «feie for egen dør»? Når det gjelder EU-overformynderi overfor Norge, er det umulig å her oppsummere i detaljer. Et EØS-konglomerat av lover på ca. 100 kg. pluss tilleggsbestemmelser som kom etter den 16.10.92, er meget omfattende.
OLJEDIREKTIVET
høres i farten akseptabelt ut, for iflg. EØS-reglementet beholder Norge eiendomsretten til våre oljekilder, samt den økonomiske avkastning, letevirksomhet, miljøkrav og skattepolitikk. Men iflg. direktivet er det forbudt for Norge å gi fordeler til nasjonale interesser eller egen arbeidskraft i forbindelse med utbyggingsprosjekter.
Oljedirektivet regulerer tildeling av konsesjoner for olje- og gassutvinningen. Dette ble vedtatt som EU-direktiv etter lange og dramatiske forhandlinger i desember 1993.
Konsekvensene: Direktivet inneholder absolutt forbud mot å tilgodese nasjonale interesser ved tildeling av konsesjoner og utformingen av vilkårene for slike konsesjoner. -Ikke bare konsesjonene, men lovgivningen og forskriftene må innrettes slik at norske interesser ikke får noen særfordel. Dette innebærer at oljeselskapene Statoil, Hydro og Saga ikke gis noen preferanse ved tildeling av rettigheter. Ellers er det forbudt å ta inn i konsesjonene vilkår om at rettighetshaverne eller operatørene fortrinnsvis skal benytte seg av norske varer og tjenester. Det kan ikke settes vilkår om at utvinningsoppgaver skal tildeles norske forskningsinstitusjoner. Oljepenger kan heller ikke benyttes til stimulans av industri og annen virksomhet i fastlands-Norge.
Schengen-avtalen - som flere EU-stater nå har sluttet seg til, deriblant Sverige, Danmark og Finland, har dermed oppløst den nordiske passunionen. Schengen-avtalen er utelukket et ledd i EU-integrasionen. - For å slippe passproblemer med nevnte nordiske land, og dermed hele EU-området, er slik tilsluttning blitt sett på med velvilje av vår sittende regjering. Norskekysten ville da bli EU's yttergrense, og personer med alkohol og narkotika kunne passere fritt uten grensekontroll. Terrorister fra kontinentet, ville også ha nesten fri adgang inn i vårt land. - Interpol og ellers samarbeid med EU-politi og rettsvesen, kan ikke erstatte nasjonal grensevakt. - Visse narkotiske stoffer er delvis blitt legalisert innen deler av EU, og da sier det seg selv at politisamarbeid på dette området ikke er nok. Norsk passplikt i relasjon til det motsatte, er under omstendighetene langt mer å foretrekke.
I sin årbok «The World in 1995», sier tidsskriftet: «Det er fullt mulig at flere arabiske land er i ferd med å komme under kontroll av islamske revolusjonære. Det vil sende en bølge av flyktninger til Europa. Og noe som likner en kald krig tvers over Middehavet, kan bryte ut. -
Storbritania har til nå ikke sanksjonert Schengen-avtalen, heller ikke Norge i skrivende stund. Men om så blir, er dette et eklatant brudd med folkets nei den 28. nov. 1994.
Kort kan sies at EØS-direktivene Norge har godtatt, strider mot Grunnlovens paragrafer: 1, 17, 49,75, 93 og 112, samt mot Straffelovens §83. - - Hva EØS-sjefsforhandler Eivind Berg sa før disse forhandlingene tok til, nemlig at EØS-avtalen går lenger enn det vi sa nei til i 1972, har vi nå etter hvert fått sanne.-
Fremdeles sender våre departementer lovforslag og regulativer ut til høring, men dette er ikke sjelden av proforma karakter, ved at de fleste av disse allerede er vedtatt i og med EØS-avtalens saksjonering. - Eksempel: «Nye regler om åndsverk og hakket kjøtt har det tilfelles at avgjørelsene fattes i EU-direktiver. Forslag om endringer er nylig sendt på høring til norske organisasjoner, med klar besked om at deres uttalelser vil ha liten eller ingen betydning fordi sakene allerede er avgjort gjennom EØS-avtalen. Høringsbrevene fra norske myndigheter har fått en ny standardformulering som minner om at selvråderetten er begrenset - enten saken gjelder åndsverk eller hakket kjøtt. (Ref.: NTB-Skjalg Fremo 28.03.95) La det og være sagt, at iflg. EØS-avtalen kan EU-pengemagnater kjøpe opp norsk industri, eiendommer av hvilketsomhelst slag, fiskebruk med fiskekvoter m.m. Ja, endog norsk presse, radio og TV-stasjoner. EØS-avtalen umuliggjør forskjellsbehandling av norske- og EU-borgere.
Skulle det være noen som ikke vet det, gav Frihandelsavtalen av 1973 tollfrihet på samtlige norske industrivarer og råfiskeksport i hele EU-området. Aberet utenom EØS, var at det var toll på ferdigforedlede fiskeprodukter.
Men la det være sagt at EØS-avtalen har likevel utelatt tollfrihet for norsk ferdigforedlet laks, makrell, sild, reker, bokstavhummer, sildemel og silolje. som jo er våre viktigste fiskeslag.
EØS-avtalens såkalte fire friheter: fri flyt av varer, tjenester, kapital og arbeidskraft, er hovedpillaren når det gjelder EU-infiltrasjon i Norge. For Ola «husmann», er disse i mange tilfelle det motsatte av «friheter». De kunne likegodt vært kalt «de fire feller», for det har jo alltid vært forskjell på «Jørgen Hattemaker og «Kong Salomo». Det er de store som har makten, og da ligger det nær med misbruk av makt.
I flg. de «fire friheter, er norske bedrifter, kommuner etc. forpliktet til å legge ut på anbud ethvert innkjøp eller prosjekt som overstiger 1,6 millioner kroner - i hele EU-området. Dersom misligholdelse fra norsk side skulle forekomme - i favør av egne leverandører, kan saken påklages overfor ESA som er EFTA's overvåkingsorgan, og en kan få ilagt en bot på inntil 8 millioner kroner. Går oppdraget til EU-produsent, betyr dette naturligvis tapte arbeidsplasser i Norge.
Men det verste med disse «fire friheter er åpne grenser, hvor alkohol og narkotika delvis vil få fritt omløp, samt langt større pågang av terrorister inn i landet vårt.
Tross norsk nei» den 28. nov. 1994, kjører Regjeringen fram nærmest som om det hadde blitt et norsk ja. - Derfor må alle krefter settes inn på at vi får mange nok nei til EØS-folk inn på stortinget ved stortingsvalget i 1997 - slik at det blir flertall for oppsigelse av EØS-avtalen, og vi går tilbake til Frihandelsavtalen, og dermed et fritt Norge. Skulle EØS-avtalen fortsette over en lengre tid, vil fullt norsk medlemskap i unionen ikke være til å unngå!
Det avgjørende for at dette skal lykkes, er at KKP snarest mulig får stor tilslutning, og dermed samtidig kan bli en «tuktemester overfor andre politiske partier, og da særlig overfor KrF - slik at også dette partiet samstemmig går inn for å si opp EØS-avtalen. Sammen kan vi klare det utroligste ved valget i 1997.
Velkommen til valgurnen!
