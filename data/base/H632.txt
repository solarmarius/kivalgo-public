
Pressemelding, Høyres Stortingsgruppe, 12. mai 1998
Jan Petersen
Enighet om kontantstøtten
Høyre har inngått en avtale med regjeringspartiene og Frp om subsidiært å støtte Regjeringens modell for kontantstøtte. «Dette er en grunnleggende viktig reform, og et oppgjør med Arbeiderpartiets familiepolitikk, sier Jan Petersen. Vi mener imidlertid fortsatt at Høyres modell er bedre, billigere og mer fleksibel. Det er merkelig at Regjeringen ønsker å bruke 60-100 mill. på unødvendig administrasjon, mens man ikke vil innrømme mer enn 100 mill. til Høyres krav om skattelette til barnefamiliene.»
Vi er likevel fornøyd med å ha fått fullt gjennomslag for de fleste kravene vi stilte for å gi vår subsidiære støtte. Alle barnefamilier kommer nå økonomisk bedre ut, og vi har fått en mer fleksibel ordning for familier som ønsker å kombinere barnehage og kontantstøtte.
Høyre registrerer at Frp ga seg raskt i forhandlingene om økte skattefradrag.
Frp var fornøyd med 50 mill. i skattelette, mens Høyre til slutt fikk gjennomslag for 100 mill. Dessverre nådde vi ikke lengre da Frp kastet kortene, understreker Petersen.
