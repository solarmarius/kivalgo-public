
Stortinget, 1. juni 2001
Jan Tore Sanner
Høyre får gjennomslag for viktige miljøforslag
Det er gledelig at Høyre har klart å samle bred støtte for viktige initiativ i miljøpolitikken på områder som Arbeiderpartiregjeringen har nedprioritert. Særlig gledelig er det at flertallet nå tar et initiativ for å rydde opp i gamle miljøsynder som PCB-forurensning, sier Sanner i en kommentar.
Energi- og miljøkomiteen avga i dag innstilling om rikets miljøtilstand. Høyre har samlet flertall for flere viktige forslag:
Regjeringen pålegges å utarbeide en handlingsplan for å bekjempe miljøavgiften PCB. Det skal satses på økt forskning og kartlegging, samt start av opprydding av PCB i naturen.
Det skal lages et system for innsamling og sanering av PCB-holdig glass.
Regjeringen pålegges å etablere et opprydningsfond i samarbeid med næringslivet, som skal brukes til å rydde opp i gamle miljøsynder og fjerne miljøgifter som allerede er spredd til naturen. (Ap går imot dette)
I budsjettet for 2002 skal det settes av midler til et kulturminnefond i samarbeid med næringslivet, frivillige og andre private aktører for å styrke bevaringen og opprustningen av kulturminner. (Ap går imot dette)
Det skal settes av midler for å redusere de betydelige forurensningsproblemene i Vansjø-Hobølvassdraget som truer drikkevannet til nærmere 60 000 mennesker i Østfold. (Ap går imot dette)
