
Oslo, den 16. mars 1998
Annelise Høegh (H)
Skuffende at Regjeringen viderefører Aps helsepolitikk
Det er svært skuffende at helseminister Dagfinn Høybråten ser ut til å være like skeptisk til private supplementer som sin forgjenger Gudmund Hernes. Avslaget på Volvats søknad om å få utvide antall senger fra 8 til 25 bygger på en myte om at sykehuset ville tappe det offentlige for spesialister. Dette er en påstand som ikke er bevist. Tvert imot bygger de fleste private helsetilbud på arbeidskraft fra offentlig ansatte legers fritidspraksis - ikke på heltidsansettelse.
De fleste legespesialister jobber i dag i Sverige eller andre utland når de avspasserer. Ved å gi Volvat tillatelse til å utvide sengekapasiteten, ville flere kunne bidra til å kutte de norske helsekøene. Det er beklagelig at Regjeringen sier nei takk til dette.
