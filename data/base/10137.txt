
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
FOR EN SOSIALISTISK
ARBEIDERPOLITIKK
VALGPROGRAM 1957
FOR
NORGES KOMMUNISTISKE PARTI

Norges Kommunistiske Parti er et sosialistisk arbeiderparti.
I 34 år har partiet satt sine krefter inn for forsvaret av det arbeidende folks interesser og i kampen for sosialismen.

Hva valget gjelder:

Norges Kommunistiske Parti ser det slik at hovedoppgaven for arbeidsfolket ved stortingsvalget må være:

*Å drive de borgerlige partier tilbake.
*Å slå et slag for en ny, en sosialistisk kurs i norsk politikk.
*Å styrke arbeiderflertallet ved en sterkere kommunistisk representasjon.


En ny kurs

betyr at Stortinget i de kommende år må følge disse retningslinjer:

Ingen fremmede baser, ingen av atomkrigens våpen på norsk jord.
Forbud mot alle masseutryddelsesvåpen.
Norsk innsats for stans av alle prøver med atom-og vannstoffvåpen.
Gjennomføring av folketrygden.
Nedrustning.
Full sysselsetting. 40 timers arbeidsuke.
Høyere reallønn for lønnstakerne. Trygge kår foralle arbeidende i industri, jordbruk og fiske.
Lavere skatter for arbeidsfolk.
Gjennomføring av folketrygden.
35 000 boliger pr. år.
Bedre utdannelse for ungdommen. Hurtig utbygging av folkeskolen, fagskolene og lærerskolene.
Raskere utbygging av kommunikasjonene.
Nasjonalisering av privatbankene, forsikringsselskapene og storindustrien.


NORGE SKAL VÆRE ET FRITT OG SELVSTENDIG LAND DER FOLKET SJØL RÅR OVER LANDETS SKJEBNE.


Med kommunistene!

For arbeiderseier!


FRED OG AVSPENNING

En selvstendig norsk utenrikspolitikk har som første oppgave å fremme avspenning og fredverden. Dette kan bare nåes ved oppløsning av alle militære blokker, tilbaketrekking av fremmede tropper i alle land og nedlegging av militære baser i fremmede land.

Hovedvekten legges på å styrke De Forente Nasjoner som organ for fredelig, mellomfolkelig samarbeid mellom suverene stater.

Fredelig sameksistens mellom alle land trygges gjennom et system for kollektiv sikkerhet.

Norge må med all kraft og uten forbehold gå inn for straks å få slutt på prøvene med kjernefysiske våpen og aktivt virke for forbud mot alle masseutryddelsesvåpen.

Norge må arbeide for internasjonal nedrusting og selv gi et bidrag til avspenningen ved å skjære ned militærbudsjettene og sette ned den militære tjenestetida. Ingen vervede styrker. Ingen kvinner i militær tjeneste. Ingen fremmede baser på norsk jord. Ingen av atomkrigens våpen til Norge.

De kulturelle og handelsmessige forbindelser må utvikles på like fot med alle land.


BEDRE KÅR FOR ARBEIDSFOLKET

Pengemakten rår i dag i landet vårt. Kapitalherrene har fått økt sin profitt og styrket sin maktstilling i samfunnet.

Denne maktstilling må brytes og profitten skjæres vesentlig ned. En mer rettferdig fordeling av nasjonalinntekten. Lønnstakerne, fiskerne og de arbeidende jordbrukere sikres en større del av det samlede nasjonalprodukt så deres levevilkår bedres.

De samlede investeringer holdes innenfor en begrenset ramme. En større del av nasjonalproduktet disponeres til det arbeidende folks forbruk. Samfunnet må ha fullt herredømme over fordelingen av investeringene for å sikre at nyttige, sivile formål blir tilstrekkelig tilgodesett. Full sysselsetting sikres.

Prisloven må brukes. Effektiv prisregulering og en reell utbyttebegrensning.

Renten settes ned igjen, og det holdes en lav rentefot

Fri adgang for arbeidsfolket til å tilkjempe seg økt andel i den stigende produksjon. Ingen lønnsnemnd eller andre tvangslover mot fagorganisasjonen. Lik lønn for likt arbeid uansett kjønn og alder lovfestes.

40 timers arbeidsuke innføres ved lov.


EN NY SKATTEPOLITIKK

Skattelovene endres med sikte på å gi en effektiv lettelse i skatten på vanlige arbeidsinntekter. Store inntekter og formuer må bære en større del enn nå av skattene.

Sterk begrensning i selskapenes adgang til skattefrie fondsopplegg, avsetninger og avskrivninger og andre ekstra fradrag i inntekten. Effektive tiltak og strengere straff mot skattesnyteriet. Rett til skjønnsmessig likning.

Øke de skattefrie fradrag for å lette skatten for folk med vanlige arbeidsinntekter. Kommunene settes økonomisk i stand til å føre en sosialt rettferdig skattepolitikk.

Omsetningsskatten på vanlige forbruksvarer og andre tyngende forbruksskatter avskaffes gradvis. Skatten på bygg og anlegg oppheves straks. Omsetningsskatten legges på første ledd. Eksport-, tonnasje- andre konjunkturavgifter innføres påny.


JORDEN OG SKOGEN FOR FOLKET

Pris- og stønadstiltakene for jordbruket må ta sikte på å bedre de økonomiske vilkår for de mindre jordbruk.

Økt statsstøtte til maskinstasjoner på samvirkebasis. Særlig støtte til avsidesliggende bruk som er avhengig av hestehold.

Støtte til produksjonssamvirket for å øke lønnsomhetenved de mindre bruk slik at bygdefolket kan oppnå rimelige levekår på grunnlag av normal-arbeidsdag.

Tilskotsjord til de mindre bruk. Økt støtte til innlegging av vann, nydyrking av jord, modernisering av driftsbygninger, bygging av siloer osv.

Store skoger som eies av selskaper eller enkelte, særlig utenbygdsboende private, blir gjort til almenninger eller andre former for felleseie med bruksrett for bygdefolket. Jevn årviss avvirkning for å sikre en forsvarlig drift og regelmessig sysselsetting av skogsarbeiderne.

Tømmerprisene fastsettes av staten.

Jakt og fiskerett for alle.


Et fritt og selvstendig Norge!

Det norske folk skal rå i sitt eget land.
*
Medlemsskapet i A-pakten har svekket og undergravet Norges selvbestemmelsesrett. Norge må fri seg fra A-pakten, gjenreise sin nasjonale selvbestemmelsesrett og stille seg utenfor alle blokker.
*
Alle forslag til endring av grunnloven med sikte på å underordne landet "overnasjonale" instanser, må avvises.
*
Norge skal ha et nasjonalt forsvar til vern for landets selvstendighet og folkets rett til å rå i eget land.
*
Norges økonomi må beskyttes mot herredømme fra utenlandsk storkapital. Ingen norsk deltakelsei et "europeisk fellesmarked".
*
Vår nasjonale kultur og egenart verges og trygges.

Vi må søke fredelig samkvem med alle folk, og anerkjenne alle andre folks rett til selvstendighet og til å rå i sitt eget land.


TRYGGE LIVSVILKÅR FOR FISKERNE

Ved statsregulerende tiltak sikres en fiskepris som gir fiskerne en god og trygg levestandard.

Økte statsgaranterte minsetlottsatser omfattende alle store fiskerier.

Finansiell støtte til anskaffelse av moderne båter og redskaper for de aktive fiskere. Tvangsauksjoner som følge av feilslått fiske må ikke forekomme. Renter og avdrag på lån tilpasses inntektsmulighetene.

Utbygging av fiskeindustrien og av omsetningen av fiskeproduktene på samvirkebasis.

Prioritet og utvidet støtte til fiskernes egne foredlingsanlegg. Økte bevilgninger til utbygging av fiskerihavner, vannforsyningsanlegg m. v.


BOLIGER TIL ALLE - SOSIAL TRYGGHET

Boligbyggingen økes igjen til 35 000 leiligheter i året.

Husbankens og Bustadsbankens utlån økes.

Kravene til egenkapital settes ned så alle som trenger hus kan få det.

For å sikre en sosialt forsvarlig husleie settes renten for lån i statsbankene ned igjen. Renterabatten utvides til å gjelde fra første barn og dekkes helt av staten.

Sterkere utbygging av sykehus, sinnsykehus, pleiehjem og andre medisinske anstalter.

Alderstrygdens satser heves til et forsvarlig nivå.

Uførhetstrygd, morstrygd og enkepensjon innføres for hele landet med sikte på endelig gjennomføring av folketrygd.

Trygdeordningene finansieres av staten og arbeidsgiverne.

Gratis tannpleie til barn og ungdom.

Raskere utbygging av barnevernsinstitusjoner for å lette husmødrenes arbeid og gi dem økte muligheter for å delta i samfunnslivet.


KULTURPOLITIKK FOR FOLKET

Økt statsstøtte til utbyggingav skolelokaler, slik at folke-, framhalds- og videregående skoler kan bli fullverdige i hele landet.

Fag- og yrkesskolene, lærerskolene, universitetene og høyskolene utbygges. Ekstra tiltak for å dekke behovet for lærerkrefter.

Reell adgang til utdannelse for all ungdom uansett økonomisk evne. Stipendieordningen utbygges med sikte på innføring av studielønn såvel ved fag- og yrkesskoler som ved universitet og høyskoler.

Økt støtte til forskning, vitenskap og kunst for å fremme landets kulturelle utvikling og gi hele folket del i kulturgodene.

Større fart i reisningen av samfunnshus til disposisjon for alle folkeorganisasjoner.

Økt innflytelse og medansvar for ungdomsorganisasjonene.

Økt støtte til fremme av idretts- og friluftsliv og av forsvarlige fritidsbeskjeftigelser med sikte på en stadig bedring av folkehelsa.


Nasjonalisering - arbeiderrepresentasjon i bedriftens ledelse

For å kunne beherske det økonomiske liv og fremme en omforming av samfunnet i sosialistisk retning gjennomføres nasjonalisering av privatbankene,forsikringsselskapene og store industriforetak.

Lønnstakernes medbestemmelsesrett i landets økonomiske liv lovfestes. Den tid er forlengst inne da arbeidets kvinner og menn kan kreve representanter i aksjeselskapenes styrer og representantskap. En slik medbestemmelsesrett må utøves gjennom fagorganisasjonenes organer på bedriftene.

Statens og kommunenes bedrifter må gå i spissen med å innføre reell medbestemmelsesrett for lønnstakerne og i bedringen av lønns- og arbeidsforhold.

Valgordningen endres i demokratisk retning så den sikrer full forholdsmessig representasjon i Stortinget for de politiske partier.


Bedre kommunikasjoner

Statsbevilgningene til utbyggingen av jernbanen, veier, sjøfartskommunikasjoner og sivile flyplasser økes. Statens overtakelse av rutene tas opp påny.

Raskere tempo i utbyggingen av telefonnettet. elektrisk kraft i alle hjem.


Det kommunale selvstyre trygges

Det kommunale selvstyre må styrkes ved at kommunene sikres det økonomiske grunnlag så de kan nytte selvstyret.Istedenfor å legge stadig nye tvungne utgifter på kommunene, må staten overta utgifter til tiltak som skal løses likt over hele landet og ellers øke sine tilskott til formål og oppgaver som påhviler kommunene.


This document was truncated here because it was created in the Evaluation Mode.
Evaluation Only. Created with Aspose.Words. Copyright 2003-2024 Aspose Pty Ltd.
