
Pressemelding Høyres Stortingsgruppe 13. desember 2000
Petter Løvik
HØYRE-INITIATIV SIKRER IKT-TILBUD I VIDEREGÅENDE SKOLE
Regjeringen bestemte i oktober at det populære IKT-driftsfag (med opplæring til IKT-driftsoperatør) skulle avvikles som eget videregående kurs I i videregående skole. Etter sterke reaksjoner fra næringslivet og IKT-miljøet tok Høyre opp saken i et spørsmål, og fulgte dette opp under budsjettbehandlingen med å ta initiativet til at Stortinget skulle fatte vedtak om å opprettholde dette tilbudet. Høyres initiativ førte til at Stortinget - mot Arbeiderpartiets stemmer - vedtok å be Regjeringen opprettholde IKT-driftsfag som eget VKI-kurs med bred rekruttering fra grunnkursene.
