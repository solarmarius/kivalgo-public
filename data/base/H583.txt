
Pressemelding, Høyres Stortingsgruppe, 5. februar 1998
Inger Stolt-Nielsen (Stortingsrepresentant Høyre)
«Kataloghaiene» skal stoppes
En enstemmig familie-, kultur- og administrasjonskomite har i dag gitt sin tilslutning til Høyres forslag om at Regjeringen må fremme de nødvendige lovendringsforslag slik at kataloghaiene kan stoppes.
Høyre fremmet i høst forslag om at Stortinget skal be Regjeringen fremme de nødvendige forslag til lovendringer, slik at det blir mulig å bekjempe de såkalte kataloghaiene. Gjennom ulike former for fakturasvindel påfører useriøse katalogselskaper både næringsliv og enkeltmennesker betydelige problemer og utgifter. Bare i 1997 mottok politiet ca. 6000 anmeldelser på useriøse katalogselskap.
