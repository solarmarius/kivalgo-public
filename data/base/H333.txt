
Høyres Stortingsgruppe, 5. juni 1997
Jan Petersen:
Fjern det kriminelle MC-miljøet
Bombeeksplosjonen som rystet Drammen i natt er en utvikling som Høyre tidligere har advart mot. Det er sterkt beklagelig at en slik terroraksjon skal ramme uskyldige tredjepersoner og det er på tide at vi tar et oppgjør med den kriminelle delen av MC-miljøet.
Da Bandidos flyttet sine lokaler til Drammen i fjor høst, fremmet Høyre et forslag i Stortinget der vi krevde at Regjeringen så snart som mulig skulle legge frem forslag om å få kontroll med kriminaliteten i deler av MC-miljøet.
Høyre ber Regjeringen komme raskt med tiltak i denne saken. Konkret foreslår Høyre:
* vurdere forbud mot kriminelle MC-gjenger
* tillate bruk av romavlytting
* forbud mot festningslignende anlegg
* skjerpe våpenlovgivningen
* bedre sikkerhet for vitnene
* oppholdsforbud for MC-gjenger der de utgjør en fare
Denne saken viser at vi fortsatt trenger et sterkt overvåkingspoliti som kan møte denne type kriminalitet.
