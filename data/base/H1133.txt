
1. mars 2001
Høyre
Jan Petersen og Ine Marie Eriksen:
NÅ KOMMER MOTATTAC  TIL FORSVAR FOR DE FATTIGE LANDENE
Unge Høyre, ved leder Ine Marie Eriksen, lanserer i dag Motattac, med Jan Petersens og Høyres fulle støtte og deltagelse. Dette skjer som et tilsvar på etableringen av Attac i Norge. I form av et opprop vil vi forsvare de fattigste landenes adgang til verdensmarkedet og arbeide videre for å utvikle en global markedsøkonomi.
Motattac skal ikke være et ensidig partipolitisk tiltak, selv om Unge Høyre sammen med Høyre tar initiativet. Tvert imot håper vi at flest mulig vil underskrive oppropet. Utfordringen går dermed til andre politiske partier, næringsliv, akademiske miljøer og enkeltpersoner om å klikke seg inn på http://unge.hoyre.no/motattac og underskrive oppropet.
