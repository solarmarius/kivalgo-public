
Narvik, 26. februar 1998
Jan Petersen
Høyre vil ha utredet konsekvensene av «verning» for bosetningen i distriktene.
Her i Nordland kjenner man problemene knyttet til ekspropriering av eiendom og regulering av naturressurser ved gjennomføring av ulike typer «vern» særlig godt. Kystverneplanen er ett eksempel på statlige inngrep som skjer i strid med ønskene fra både grunneiere og de kommunene det gjelder.
Det finnes ingen samlet fremstilling av alle verneprogrammene, og formålene kan variere fra barskogvern til kystvern og kulturminnevern.
Høyre har derfor foreslått at Regjeringen legger frem en egen melding for Stortinget hvor det redegjøres for vernetiltakene og betydningen av disse for næringsvirksomhet, sysselsetting og bosetting i distriktene. Dette er en viktig sak for mange lokalsamfunn som Høyre vil følge opp.
