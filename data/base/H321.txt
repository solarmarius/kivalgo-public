
Høyres Stortingsgruppe, 4. juni 1997
Annelise Høegh
Distriktene skal sikres akuttberedskap
Stortingets sosialkomite la i går frem sin innstilling til Regjeringens forslag om hvordan sykehusene skal organiseres. Etter initiativ fra Høyre avviste sosialkomiteen Regjeringens forslag om å svekke akuttberedskapen i distriktene.
Sosialkomiteen er usikker på hva resultatet av Regjeringens forslag til omfattende omstruktureringen av hele landes sykehusstruktur vil bety, derfor ønsker sosialkomiteen at departementet skal vurdere alle innvendingene som er kommet i denne saken før man kan vurdere forslaget.
Følgende forslag støttet Høyre i Sosialkomiteen:
«Stortinget ber Regjeringen fremlegge som egen sak en nærmere vurdering av konsekvensene for pasientene og helsepersonellet i mindre sentrale strøk ved en eventuell overgang til spesialistsykehus/ventelistesykehus og sentralisering av akuttberedskapen.»
For Høyre er det viktig å sikre akuttberedskapen ikke bare i sentrale deler av landet, men også i Nord-Norge, store deler av Vestlandet og indre deler av Østlandet. Vi ønsker at alle innbyggere i Norge skal føle seg trygge og vite at de får nødvendig behandling når de trenger det.
