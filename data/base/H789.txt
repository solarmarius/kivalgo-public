
Oslo, den 3. desember 1999
Kristin Krohn Devold
Justiskomiteen ønsker å oppretthold politiets helikoptertjeneste
Høyre er svært fornøyd med at justiskomiteen i budsjettet har samlet seg om kritikk av Regjeringens handlemåte i forbindelse med etableringen av et politihelikopter på Østlandet. Justiskomiteen reagerer på den måten som Regjeringen har vurdert spørsmålet, og ber Regjeringen vurdere saken på nytt senest i revidert nasjonalbudsjett til våren. Regjeringen har i forslaget til budsjett ikke foreslått å opprette en egen helikoptertjeneste i politiet etter at prøveprosjektet ble avsluttet våren 99.
Høyre reagerer på at man ensidig har vektlagt rene økonomiske vurderinger, uten å ha sett at Helikoptertjenesten har reddet liv. Et politihelikopter vil spare viktig tid ved utrykninger, sier Devold i en kommentar.
Det er særlig innenfor områdene ran, trafikksikkerhet og ved pågripelser og fluktsituasjoner at et slikt politihelikopter kan bidra. Forfølgelse av biler fra luften gir bedre trafikksikkerhet og gjør det vanskelig for forbrytere å komme unna.
