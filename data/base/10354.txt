MULIGHETER 
foR aLLE
Høyres prinsipprogram
Vedtatt av Høyres landsmøte 2008 HØYRES PRINSIPPROGRAM
Høyres prinsipper
Muligheter for alle side 3
1. Frihet under ansvar  side 5
2. Fellesskap som gir trygghet  side 7
3. Fremtidsoptimisme med forvalteransvar  side 10
4. eierskap og økonomi  side 12
5. internasjonalt ansvar  side 14 uinnhold«Høyre vil føre en konservativ fremskrittspolitikk, bygget 
på det kristne kulturgrunnlag, rettsstaten og folkestyret, 
for å fremme personlig frihet og sosialt ansvar, 
medbestemmelse og eiendomsrett, og et forpliktende 
nasjonalt og internasjonalt samarbeid»
Høyres F orMålsparagra FHØYRES PRINSIPPROGRAM  u  Høyre vil bygge samfunnet på til -
lit til enkeltmennesket. Hver enkelt skal 
ha størst mulig frihet til og ansvar for 
å forme sitt eget liv og sin egen fremtid 
basert på respekt for andre og for felles -
skapet. 
samfunnet består av mennesker 
med ulik kulturell bakgrunn. Høyre 
mener at mangfold og forskjellighet er 
en kilde til utveksling av ideer, forny -
else og kreativitet. 
Valgfrihet er en naturlig del av å 
kunne bestemme over eget liv. Høyre 
vil ha et samfunn som gir muligheter 
for alle, og frihet til å velge. Høyres 
politikk bygger på et konservativt sam -
funnssyn og liberale verdier, og Høyre 
legger derfor til grunn at samfunnet er 
til for å styrke enkeltmennesket. Høy -
re ønsker en sterk, men begrenset stat 
som sikrer maktspredning, gir rom for 
mangfold og som setter grenser for hva 
som skal være politikk. 
Høyres politikk skal bidra til å styrke 
samhold og solidaritet mennesker imel -
lom, enten dette er innenfor rammen av 
familien eller mellom venner, naboer og 
arbeidskolleger. Mennesket er et sosialt 
vesen. Uten sterke bånd til andre vil de færreste oppleve lykke eller føle trygg -
het nok til å ta sine evner i bruk. 
i et varmt og inkluderende samfunn 
er omsorg for den som trenger det, en 
viktig oppgave. et slikt samfunn er et 
resultat av samspillet mellom personlig 
frihet, sosialt ansvar og de private og 
offentlige fellesskapene. Det er Høy -
res mål å legge til rette for offentlig og 
privat velferd som gir trygghet og flere 
muligheter for et aktivt liv. 
Det gode samfunn bygges neden -
fra av enkeltmennesket, familien og 
lokalsamfunn, opp til nasjonale og 
internasjonale fellesskap. Høyre legger 
vekt på nærhetsprinsippet, som betyr 
at makt og ansvar bør plasseres så nært 
den enkelte og familien som mulig. 
Konservatismen forutsetter en sterk 
rettsstat som ivaretar enkeltmennes -
kets og mindretallets rettigheter og 
som sikrer grunnleggende friheter som 
religionsfrihet, ytringsfrihet, privat 
eiendomsrett og likhet for loven. For 
Høyre er demokrati mye mer enn fler -
tallsstyre. Den som velger annerledes, 
skal bli møtt med åpenhet og toleranse 
fra samfunnets side. samfunnet er i kontinuerlig forand
-Høyres prinsipper
Muligheter for alle
 HØYRES PRINSIPPROGRAM
ring. Det skaper nye utfordringer, 
men også mange muligheter. raske 
endringer kan skape utrygghet, men 
samtidig vil mangel på endringer gjøre 
at grunnlaget for fremtidig velferd og 
trygghet gradvis forvitrer. Høyres ideal 
om å forandre for å bevare innebærer å 
utvikle samfunnet gradvis for å bevare 
grunnleggende verdier og sikre en bæ -
rekraftig utvikling. 
Den teknologiske utviklingen gir 
stadig nye muligheter for overvåking av 
enkeltmennesker gjennom innsamling 
og sammenstilling av personopplys -
ninger. en viktig oppgave for en liberal 
rettsstat er å beskytte enkeltmennesker 
og minoriteter mot overgrep og vilkår -
lig behandling. Høyre vil derfor ha et 
sterkt personvern. 
personvernet må sikres på alle sam -
funnsområder, i forvaltningen, i arbeids- 
og næringsliv og i strafferettspleien. Ved 
vurderingen av behovet for eventuelle 
nye etterforskningsmetoder, må person -
vernhensyn veie tungt. Med tekniske 
nyvinninger har både innsyn i personli -
ge forhold og muligheter for overvåking 
av personer blitt sterkt utvidet, i offentlig 
så vel som i privat regi. Utvidet omfang 
av gamle og nye former for registrering 
kan representere en fare for personvern 
og ytringsfrihet. Høyre vil utrede grunn -
lovfesting av personvernet.
ethvert rettssamfunn må bekjem -
pe diskriminering uansett på hvilket 
grunnlag diskrimineringen skjer. ytringsfriheten er en verdi i seg selv, og 
en forutsetning for et levende demo -
krati. ytringsfriheten må derfor ha et 
sterkt vern. satt opp mot enkeltmen -
neskets krav på beskyttelse mot diskri -
minering er det kun den diskrimine -
rende hensikt som kan tillegges vekt. 
Med generelt utformede regler for vern 
mot diskriminering er det derfor ikke 
lenger behov for blasfemi- og rasisme -
paragrafen eller andre bestemmelser 
mot diskriminering av enkeltgrupper.
Mennesket er politikkens mål. Det 
kan derfor ikke være en politisk hoved -
oppgave å kontrollere, styre eller aktivt 
endre holdninger og idealer som ulike 
mennesker legger til grunn for sin til -
værelse. Høyre foretrekker at politik -
kens styrke vises gjennom en åpen og fri 
debatt og gjennom eksempelets makt. 
Menneskers holdninger og veivalg skal 
i minst mulig grad være gjenstand for 
regulering. 
Høyres politikk bygger på en kristen 
og humanistisk kulturarv, men tro er et personlig anliggende. staten skal ikke 
ha en religion. Derfor vil Høyre endre 
forholdet mellom kirke og stat ved å løse 
opp Kirkens grunnlovstilknytning. Den 
norske kirke vil likevel ha en særstilling i 
det norske samfunn.
Det konstitusjonelle monarkiet har 
vist seg som en levedyktig og samlende 
statsform. Høyre ønsker derfor å opp -
rettholde monarkiet.HØYRES PRINSIPPROGRAM 
u  Høyres politikk bygger på prin -
sippet om frihet under ansvar. alle 
har ansvar for og frihet til å utvikle 
sitt eget liv og til å ta beslutninger om 
forhold knyttet til egen velferd, øko -
nomi og livssituasjon. Frihet inspirerer 
mennesker til å strekke seg lenger og 
utløser skaperkraft i samfunnet. Det 
er derfor viktig å redusere antall lover 
som unødig regulerer folks liv. Den 
personlige friheten finner sin naturlige 
begrensning i møte med andre men -
neskers frihet. 
Det personlige ansvaret finner sin 
naturlige forlengelse i det sosiale ansva -
ret vi alle har for våre nærmeste, familie, 
venner, kolleger og lokalsamfunn, og 
for alle dem som behøver ekstra hjelp 
og støtte i hverdagen. Mennesker som 
vises tillit og gis frihet, utvikler større 
evne til å ta ansvar. Derfor er frihet en 
forutsetning for et sterkt personlig og 
sosialt ansvar, og for et varmere og mer 
solidarisk samfunn.
et fritt samfunn forutsetter at 
det store flertallet kan livnære seg 
gjennom inntekt fra eget arbeid. et 
samfunn hvor flertallet har sin øko -
nomiske trygghet direkte knyttet til politiske beslutninger, vil i det lange løp 
undergrave både friheten, tryggheten og det sosiale og personlige ansvaret. et fritt 
næringsliv og en sterk spredning av makt 
og eierskap kan derfor ikke bare begrun -
nes ut fra sine økonomiske fordeler. 
Høyre ønsker et samfunn bygd på 
en sterk rettsstat og prinsippet om at 
man er uskyldig inntil det motsatte er 
bevist. Frihet under ansvar innebærer 
at man må ta konsekvensene av egne handlinger. personer som har begått 
straffbare handlinger, må få mulighe -
ten til å gjøre opp for seg mens de soner 
sin straff. Det er viktig for Høyre at 
samfunnet møter kriminelle handlin -
ger med en rask og rettferdig reaksjon 
som bidrar til å rehabilitere og tilbake -
føre den enkelte til samfunnet. Høyre 
legger til grunn at effektiv forebygging 
i forkant er like viktig som rask reak -
sjon fra samfunnets side i etterkant av 
en kriminell handling. Høyre ønsker 
derfor en justispolitikk som er hand -
lekraftig og rettferdig, i samsvar med 
den alminnelige rettsoppfatning. Folk 
skal kjenne trygghet i hverdagen.
Det må settes klare og strenge gren -
ser for bruk av ulike overvåkings- og 1. Frihet under ansvar HØYRES PRINSIPPROGRAM
politimetoder som griper inn i folks 
liv. politiets metoder må forene kra -
vene til effektiv rettsforfølgelse av kri -
minelle med rettsikkerhetsgarantier 
som hindrer at uskyldige blir krenket. omfanget av overvåking bør begren
-
ses til alvorlig kriminalitet og trusler 
mot rikets sikkerhet. Høyre vil føre en 
restriktiv praksis når det gjelder bruk 
av overskuddsinformasjon.HØYRES PRINSIPPROGRAM 
u  Høyre vil styrke alle fellesskap 
som til sammen skaper et sterkt og 
trygt samfunn – fra de små fellesska -
pene av familie og venner, via de frivil -
lige fellesskapene i idrettslag, organi -
sasjonsliv og arbeidsliv, til de nasjonale 
fellesskapene. Frivillige organisasjoner 
må i størst mulig grad få mulighet til 
å stå på egne bein med selvstendig fi -
nansiering og en offentlig støtte som 
gis uten bindinger.
Høyre ønsker å legge til rette for at 
alle familier skal kunne skape trygge 
rammer rundt sine liv. Familien har en 
særstilling som samfunnets viktigste 
byggestein. ekteskapet bygger på to 
menneskers vilje til gjensidig forplik -
telse, og må derfor beholde sin juridis -
ke særstilling i en felles ekteskapslov. 
Høyre mener det er viktig at samfun -
net utvikler seg slik at familiene styr -
kes og barns oppvekstvilkår blir best 
mulig. Dette ivaretas som hovedregel 
innenfor rammen av familien. 
Barn er ikke bare en del av fami -
lien, men også selvstendige individer 
med egne rettigheter. Barns rett til 
trygghet og sikkerhet skal alltid priori -
teres. Det offentlige skal ikke regulere familielivet, men skal likevel bidra til å 
beskytte barn og bekjempe vold i nære relasjoner. å bli forelder er et naturlig 
ønske for mange, men det er ingen ret -
tighet. staten har ikke rett til å fjerne 
barns mulighet til å kjenne sitt biolo -
giske opphav.
Høyre mener at adoptivsøkernes 
omsorgsevne skal stå i sentrum, og in -
gen skal i utgangspunktet ekskluderes 
fra å bli vurdert som adoptivforeldre.
For å sikre likeverd mellom men -
nesker må alle ha like rettigheter. gjennom like rettigheter får alle in
-
divider like muligheter til å skape sin 
egen fremtid. Høyre mener det er feil 
å tillegge enkeltmennesker egenska -
per kun i kraft av å tilhøre en gruppe. 
Høyre er derfor motstander av radikal 
kvotering. 
Høyre vil verne om de felles verdi -
ene som gjør norge til et godt land å 
bo i: menneskerettighetene, toleransen og respekten for enkeltmennesket. po
-
litikken må være tuftet på ønsket om å 
bevare og foredle det beste fra tidligere 
tider for å gi oss et best mulig utgangs -
punkt til å møte fremtiden. 
Hvert enkelt menneske har egen -2. Fellesskap som gir trygghet HØYRES PRINSIPPROGRAM
skaper og kvalifikasjoner som er unike. 
For et konservativt parti som setter in -
dividet og menneskeverdet i sentrum, 
er individets egenart viktigere enn 
gruppetilhørigheten – alle mennesker 
har like stor verdi. 
globaliseringen gir impulser og 
nye kulturelle uttrykk fra hele verden. 
Det er positivt og bidrar til utvikling. 
Kulturell aktivitet og identitet er vik -
tig både for den enkelte og samfunnet. 
Det norske samfunn skal være et åpent, 
tolerant og mangfoldig samfunn hvor 
det er plass til og muligheter for alle, 
og hvor borgerne lever sammen i re -
spekt for hverandres kulturelle og reli -
giøse uttrykk. samfunnet er samtidig 
forankret i historien, våre felles verdier 
og språk. Høyre vil beholde og videre -
utvikle skriftspråkene i n orge. 
integrering i det norske samfun -
net innebærer ikke at alle skal være 
like, men målet er at alle skal delta i 
det sosiale, kulturelle og politiske fel -
lesskapet. like muligheter, rettigheter 
og plikter er viktige virkemidler for å 
skape et integrert fellesskap. alle som 
bor i norge, har ansvar for og plikt til 
å sette seg inn i grunnlaget for norsk 
demokrati, samfunnsliv og politikk, og må følge norges lover og respektere 
menneskerettighetene. Høyre aksep -
terer ikke rasisme og diskriminering. systematiske og store levekårsforskjel
-
ler som følge av etniske skillelinjer skal 
motarbeides.integreringspolitikk handler om å 
skape forståelse og kunnskap om det 
norske samfunn og samtidig gjøre det 
norske samfunn imøtekommende for 
innbyggere fra andre land og kulturer. 
Målet om en god og reell integrering 
av ulike kulturelle grupper i det nor -
ske samfunnet er derfor av stor viktig -
het. Dette er en grunnleggende for -
utsetning for en aktiv og nødvendig 
samfunnsdeltakelse fra alle grupper, 
menn, kvinner og barn.
Forståelse og innsyn i den kristne 
kulturarven er en forutsetning for å forstå det norske samfunnet. i skolens 
kristendoms-, religions- og livssynsun -
dervisning må derfor kristendommen 
stå i en særstilling. 
Høyres mål er et samfunn med mu -
ligheter for alle. Det betyr ikke at alle 
vil komme likt ut, men at alle men -
nesker uavhengig av sosial bakgrunn 
skal ha de samme muligheter til å lyk -
kes i livet. offentlig velferd skal ikke 
være alt for alle, men mer for dem som 
trenger det mest. Høyre vil derfor gå 
aktivt igjennom offentlige støtteord -
ninger for å sikre at de er treffsikre og 
ikke misbrukes.
offentlige ordninger og politiske 
beslutninger skal bidra til å realisere 
idealet om det frie, selvhjulpne men -
nesket. Målet er at flest mulig mennes -
ker skal stå på egne bein, ikke å gjøre 
flest mulig mennesker avhengige av of -
fentlig hjelp og støtte. HØYRES PRINSIPPROGRAM 
Det er ikke et problem at noen er rike, 
men det er et problem at noen forblir 
fattige. alle må derfor ha muligheten 
til å utvikle sine egne evner. Det opp -
nås best ved å gjøre mer for dem som 
trenger det mest, og å sørge for en god 
utdanning som gir alle mennesker en sjanse til å lykkes. en kunnskapsba
-
sert skole skal gi alle et godt grunnlag 
for læring tilpasset den enkeltes forut -
setninger. Det skal legges vekt på de 
grunnleggende ferdighetene og utvik -
ling i både teoretiske og praktiske fag. 
et velfungerende utdanningssys -
tem er avgjørende for samfunnets ut -
vikling og velstand, og for den enkeltes velferd. staten har et ansvar for å sørge 
for at utdanningssektoren utvikles og ivaretas på en forsvarlig måte. grunn
-
finansiering av høyere utdanning skal 
hovedsakelig være en statlig oppgave.
skal det offentlige fellesskapet opp -
rettholde tillit og tilslutning, må of -
fentlige tjenester holde høy kvalitet, 
nå alle som behøver dem, og være best 
mulig tilpasset den enkeltes behov. 
Det betyr at alle skal føle seg trygge på 
at de møter et godt helsevesen, en god 
omsorg og gode muligheter til å kunne 
delta i arbeids- og samfunnsliv.
Høyre vil prioritere behandling og 
rehabilitering av rusavhengige. norges 
restriktive narkotikalovgivning må 
kombineres med en sterkere satsing 
på lavterskeltilbud og skadereduk -
sjon for rusavhengige. For å bekjempe narkotikaondet, hindre nyrekrutte -
ring og redusere helseproblemene for 
rusavhengige er det viktig å kombinere 
disse to strategiene, samt gjennomføre 
rusforebyggende tiltak rettet mot barn 
og unge.
Det offentlige har et ansvar for at 
det eksisterer et helsevesen som gir alle i norge et likeverdig, trygt og godt 
helsetilbud. Helse- og velferdstilbudet 
blir stadig bedre. Derfor er det nød -
vendig å gjøre klare prioriteringer for 
hva som skal være offentlige oppgaver, 
og hva som kan overlates til folk selv. prioriteringen skal bygge på en medi
-
sinsk faglig vurdering av sykdommens 
alvorlighetsgrad og nytten av behand -
lingen. pleietrengende mennesker som 
ikke fungerer uten hjelp, skal sikres en 
verdig omsorg i eget hjem eller i insti -
tusjon.
avgjørelser fattet av besluttende 
organer må ha legitimitet i befolknin -
gen. Det er nødvendig med færre og 
mer styringsdyktige kommuner som 
er store nok til å kunne ta ansvar for 
et godt offentlig tilbud på viktige om -
råder. Høyre mener det kun behøves 
to direktevalgte forvaltningsnivåer, vil 
delegere mer makt til kommunene og 
vil grunnlovfeste lokaldemokratiet. 
Høyre ønsker å sikre at et kvalifisert 
mindretall i stortinget gis mulighet til 
å utøve effektiv kontroll med den utø -
vende makt.10 HØYRES PRINSIPPROGRAM
u  Høyre tror på fremtiden og 
menneskenes evne til å finne nye løs -
ninger på felles utfordringer som fat -
tigdom, sykdom, klimagassutslipp og 
miljøødeleggelser. Menneskenes evne 
til å ta ansvar og til å skape gjennom 
ny kunnskap og teknologi gir grunn -
lag for optimisme. Forvalteransvaret 
innebærer at vi må bruke større res -
surser på forskning og forskningsba -
sert kunnskap som fører til økonomisk 
vekst og velferd og som kan gi oss de 
svarene vi trenger i fremtiden.
For Høyre er forvalteransvaret et 
viktig prinsipp. Høyre vil beskytte og 
bevare artsmangfoldet i naturen. Det 
innebærer blant annet å føre en politikk 
som tar vare på naturen og forvalter 
samfunnsverdier i et generasjonsper -
spektiv. enhver generasjon har ansvar 
for å utvikle samfunnet og ikke over -
forbruke ressurser, slik at det samfun -
net neste generasjon arver, blir et bedre 
samfunn enn det man selv overtok. 
Høyre vil derfor føre en bærekraftig 
politikk som ivaretar hensynet til frem -
tidige generasjoner. Vern og bruk må i 
hovedsak bygge på lokal tilslutning og 
forvaltning og ses i en sammenheng.Miljø- og klimautfordringer er 
grenseoverskridende og må møtes 
aktivt og forpliktende både lokalt, 
nasjonalt og globalt. Høyre vil legge 
til grunn «føre var»- og «forurenser 
betaler»- prinsippene. Høyre mener 
innsatsen for et bedre miljø må settes 
inn der den gir de beste resultatene. 
Det er imidlertid også viktig at norge 
avsetter betydelige ressurser og innsats 
for å gjøre det norske samfunnet mer 
klima- og miljøvennlig. Høyre vil ta 
markedet i bruk gjennom et grønnere 
skatte- og avgiftssystem som bedre re -
flekterer samfunnets miljøkostnader. en økt satsing på forskning og utdan
-
ning er avgjørende virkemidler for å 
løse fremtidens miljøutfordringer.
privat eiendomsrett er en forutset -
ning for et samfunn med frihet og utvikling. ethvert offentlig inngrep i 
eiendomsretten må kompenseres med 
full erstatning.
Velferdsutvikling forutsetter til -
gang på energi. Dette er samtidig et 
gode som er ulikt fordelt både nasjo -
nalt og globalt, og har vært årsak til 
mange konflikter. Det er et mål å vi -
dereutvikle velferdssamfunnet. Høyre 3. Fremtidsoptimisme med forvalteransvarHØYRES PRINSIPPROGRAM 11
mener det i økende grad må skje gjen -
nom bærekraftig bruk og forvaltning 
av energi og fornybare energikilder. 
norges store naturressurser inne -
bærer et betydelig forvalteransvar på 
vegne av kommende generasjoner. 
Høyre understreker at pensjonsfondet 
utgjør et sentralt element i folketryg -
den, men mener at avkastningen må 
benyttes i et generasjonsperspektiv og 
bidra til å fremme bærekraftig utvik -
ling, vekst og velferd.
norge er et krevende land når det 
gjelder utbygging av infrastruktur. 
Høyre vil intensivere utbyggingen av 
infrastruktur over hele landet. Dette vil 
bli et løft for fremtidens generasjoner.
Frihet, uavhengighet og mangfold 
er viktige prinsipper i kulturpolitik -
ken. et levende og nyskapende kul -
turliv som speiler fortid og samtid, 
er identitetsskapende og viktig for 
samfunnsutviklingen. Det offent -
lige har et ansvar for å legge til rette 
for og støtte et mangfoldig kunst- og 
kulturliv, bidra til å ta vare på vår fel -
les kulturarv og sikre at nye kunst- og 
kulturuttrykk kan vokse frem.
Moderne gen- og bioteknologi kan 
gi mange nye muligheter for fremskritt 
når det gjelder liv og helse, men inne -
bærer også mange etiske dilemmaer. av respekt for menneskeverdet må det 
settes klare etiske og moralske grenser 
for å hindre at den teknologiske ut -
viklingen gir uønskede konsekvenser. Høyre er imot forskning på befruk -
tede egg.
alle mennesker er like mye verd, 
Høyre mener derfor at sortering av 
menneskelig liv ut fra egenskaper ikke 
skal forekomme. Høyre vil ikke godta 
at barn formes med spesielle egenska -
per eller fødes med det mål for øye å 
være et redskap for å hjelpe et annet menneske. samtidig kan nye løsnin
-
ger innen gen- og bioteknologi bedre 
menneskers liv gjennom blant annet å 
behandle for å fjerne alvorlige kronis -
ke sykdommer. Høyre ønsker å bruke 
disse mulighetene til å bedre livssitua -
sjonen for mange mennesker.
adgangen til å avbryte svangerskap 
er problematisk i forhold til prinsip -
pet om beskyttelse av menneskelig liv. 
Høyre velger likevel å støtte opp om 
kvinnens rett til selv å avgjøre, innen 
den lovbestemte tidsramme, om et 
svangerskap skal avbrytes eller ikke. samfunnet har et ansvar for gjennom 
rådgivning og nødvendig støtte å bidra 
til at færre skal finne det nødvendig å 
avbryte svangerskap. Ut fra sitt syn på 
menneskeverdet vil Høyre kontinuer -
lig vurdere grensene og reglene for lov -
lig svangerskapsavbrudd.
Høyre mener at staten ikke under 
noen omstendigheter kan frata et men -
neske livet, og sier derfor nei til døds -
straff. respekten for menneskeverdet gjør 
at Høyre mener alle har rett til en verdig 
død, men sier nei til aktiv dødshjelp.1 HØYRES PRINSIPPROGRAM
u  For samfunnet og for de fleste 
mennesker er arbeid viktig. Høyre øn -
sker å myke opp regelverket og legge 
til rette for tiltak som stimulerer til en 
aktiv arbeidsinnsats.
Vår felles arbeidsinnsats er grunn -
laget for den velferden vi nyter godt 
av. Høyre mener markedsøkonomien 
bidrar til innovasjon, sysselsetting, 
vekst og velferd. en velfungerende 
markedsøkonomi forutsetter klare re -
gler som hindrer misbruk av markeds- 
og myndighetsmakt. 
et fritt marked er viktig for å sikre 
maktspredning i samfunnet og for å 
utløse nyskaping og engasjement fra den enkelte. i tillegg legger det grunn
-
lag for nye og mer varierte arbeidsplas -
ser, i motsetning til i en økonomi der 
den politiske makten styrer viktige 
avgjørelser knyttet til bedrifter og ar -
beidsplasser. 
staten har en sterk og domineren -
de eierposisjon i norsk næringsliv, og 
Høyre ønsker å sikre et sterkere og mer 
spredt privat eierskap enn i dag. Dette 
forutsetter en skattepolitikk som sti -
mulerer til investering, privat innsats 
og privat eierskap. Det skal lønne seg å bygge opp og videreutvikle privat næ -
ringsliv.
Høyre vil videreutvikle selveierde -
mokratiet ved å gjøre det gunstigere 
for ansatte å kjøpe aksjer i egen bedrift. 
Det vil bidra til et mer spredt privat ei -
erskap og at flere medarbeidere kan bli 
medeiere i bedriftene.
Høyre ønsker som hovedregel at 
staten skal selge seg ned i kommersi -
elle selskaper. Det vil imidlertid være 
riktig å beholde en statlig minoritets -
kontroll i viktige selskaper hvor staten 
allerede er i en slik posisjon.
norge er en del av den globale øko -
nomien. For å sikre økonomisk vekst og 
trygge arbeidsplasser trenger næringsli -
vet stabile og forutsigbare rammevilkår 
både nasjonalt og internasjonalt. 
Det skal alltid lønne seg å jobbe. 
ytelser til livsopphold fra det offentlige 
må være lavere enn full arbeidsinntekt. 
Folk som satser og skaper muligheter 
for seg selv og andre gjennom kreati -
vitet og innsatsvilje, må oppmuntres 
og få høste resultatene av sitt arbeid. sammenhengen mellom verdiskaping 
og arbeidsinnsats er opplagt. Den som 
yter en innsats i hverdagen, fortjener 4. eierskap og økonomiHØYRES PRINSIPPROGRAM 1
også å få beholde fruktene av arbeidet. 
evner, ressurser og helse er forskjellig 
fra person til person. Man skal alltid 
ha forventning om egeninnsats, men 
samtidig skal man respektere at ikke 
alle er i stand til å yte like mye. 
Det er i alles interesse at midler 
omfordeles fra dem som evner å job -
be, til dem som i kortere eller lengre 
tid ikke kan klare seg på egen hånd. 
Dette er grunnleggende også for å si -
kre trygghet og stabilitet i samfunnet 
som helhet. 
Høyre vil ha et flatere og mer rett -
ferdig skattesystem som har legitimitet 
hos borgerne og som stimulerer alle til 
å ta i bruk mulighetene i samfunnet. skatte- og velferdspolitikken preges 
i altfor stor grad av et politisk ønske 
om å påvirke og styre den enkeltes 
verdi- og veivalg i livet, og den søker i 
utstrakt grad å favne alle uavhengig av 
om man kunne stått på egne bein eller 
ikke. Dette svekker sakte, men sikkert 
menneskers tro på egne evner. Der -
med skapes det også en unaturlig fø -
lelse av å være avhengig av samfunnets 
godvilje og de beslutninger som fattes i 
politiske fora og av byråkratiet.i den grad skatter og avgifter brukes 
til å fremme miljøvennlig atferd, skal 
merinntektene dette gir, brukes til å 
senke andre skatter og avgifter, for -
trinnsvis skatten på arbeid.
alle bør oppmuntres gjennom lover 
og skattepolitikk til å ta ansvar for sin 
egen økonomi. Den sterke tradisjonen i norge for å eie sin egen bolig er en 
styrke, og bør oppmuntres også for fremtiden. på samme vis bør politik
-
ken oppmuntre til deltakelse i økono -
mien gjennom både å eie aksjer og å 
spare til egen fremtid, ikke minst til 
egen alderdom.1 HØYRES PRINSIPPROGRAM
u  Høyres ambisjon for norsk 
utenrikspolitikk er at den skal fremme 
norske interesser. norge har et mo -
ralsk ansvar for å fremme frihet og 
sosialt ansvar, demokrati, miljøvern 
og menneskerettigheter. Det er en nær 
sammenheng mellom demokrati og re -
spekten for menneskerettigheter. Man 
får ikke det ene uten det andre. 
Høyre mener norge har ansvar for 
å bidra til å løse de store utfordringene 
knyttet til klima, terrorisme, fattig -
dom og nød. Det gjør vi gjennom å bi -
dra til økonomisk utvikling, konflikt -
forebygging og fredsskapende arbeid. 
For et konservativt parti slutter ikke 
ansvaret ved nasjonalstatens grenser. 
Høyre arbeider for et samfunn med muligheter for alle, ikke bare i norge, 
men også internasjonalt. 
når de globale utfordringene vok -
ser, krever det samarbeid på tvers av 
nasjonale grenser i langt sterkere grad 
enn før. Derfor mener Høyre det er 
viktig å bygge opp om sterke, effektive 
og demokratiske internasjonale insti -
tusjoner som bidrar til et fredelig og 
rettferdig verdenssamfunn, og som ser 
utvikling og økonomi i sammenheng. Høyre mener at en fri og rettferdig 
verdenshandel som gir like muligheter 
for alle land, er en grunnleggende for -
utsetning for nasjonal selvstendighet, 
økonomisk vekst og velferd. Derfor vil 
Høyre støtte opp om utviklingen av 
en rettferdig global markedsøkonomi 
og et felles sett av regelverk gjennom WTo. Høyre mener også at norge har 
en plikt til å bidra til demokratiutvik -
ling i verden. norge må yte målrettet 
bistand som bidrar til å bekjempe fat -
tigdom, sykdom og miljøødeleggelser, 
og til å bygge sivile samfunn og bære -
kraftige styresett.
Felles oppgaver krever samarbeid 
på tvers av landegrensene. Forplik -
tende internasjonalt samarbeid leg -
ger grunnlag for fremgang, frihet og trygghet. norge har oppnådd økt øko
-
nomisk vekst og velferd og bedre miljø 
og sikkerhet som en følge av samarbeid blant annet med eU. Høyre mener at 
norge er forpliktet til å ta medansvar 
for utviklingen i europa, og at den 
forpliktelsen best ivaretas gjennom medlemskap i eU. 
Høyre legger avgjørende vekt på 
beslutninger tatt i F ns sikkerhetsråd, 5. internasjonalt ansvarHØYRES PRINSIPPROGRAM 1
og vil at norge gjennom andre inter -
nasjonale organisasjoner, som blant 
annet eU, osse og naTo, skal delta 
i arbeidet for å fremme demokrati og 
sikkerhet – om nødvendig også gjen -
nom militære operasjoner.
Høyre mener en F n-ledet verdens -
orden er avgjørende for stabilitet, fred 
og en utvikling som ivaretar inter -
essene til både små og store land, og 
der respekten for menneskerettighe -
ter er grunnlaget. F n-reformen må 
videreføres for å gjøre organisasjonen 
i stand til å møte nye krav. For å øke sikkerhetsrådets legitimitet bør sam
-
mensetningen bedre reflektere vår tids 
internasjonale forhold.
Høyre vil verne om norge som en 
selvstendig, demokratisk og fri nasjon, 
og anser Forsvaret som viktig for å iva -
reta det tidløse og grunnleggende an -
svar det er å skape sikkerhet for befolk -
ningen, samfunnet og nasjonalstaten.
erfaring viser at Forsvaret må opp -
rettholdes uavhengig av det kortsiktige militære trusselbilde. samtidig er da
-
gens sikkerhetsutfordringer mer frag -
menterte og diffuse enn noensinne, og en trussel mot norge kan oppstå langt utenfor våre grenser. norge trenger 
et forsvar som på en tilfredsstillende 
måte ivaretar det grunnleggende og 
tidløse ansvar for statens, befolknin -
gens og samfunnets sikkerhet. Det en -
kelte menneske har plikt til å forsvare 
sitt land mot ytre trusler. Den almin -
nelige verneplikt må ha en troverdig 
utforming.