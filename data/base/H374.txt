
Pressemelding, 8. september 1997
Jan Petersen, Høyres leder:
Vedrørende den tragiske helikopterulykken utenfor Nordlands-kysten
Helikopterulykken i havet utenfor Nordland har gjort et dypt inntrykk på oss alle. Såvidt jeg forstår letes det fortsatt etter mulige overlevende, selvom håpet svinner for hver time som går. Våre tanker går i denne vanskelige stund til dem der ute og til de pårørende. Vi er så få her i landet at slike ulykker berører hver enkelt av oss.
Vi vil fortløpende vurdere formen på de ulike arangementer Høyre skal ha i dag, og hvorledes vi best kan uttrykke den respekt og deltagelse vi føler. Jeg er tilfreds med at NRK på min anmodning besluttet å utsette partiutspørringen i radio mandag til samme tid tirsdag. I en situasjon hvor det akkurat var klarlagt at ulykken hadde krevet menneskeliv, men hvor omfanget ennå var uklart, ville det ha vært galt å gjennomføre et program av denne type som om ingenting var hendt.
