Pensjonistpartiet bygger sitt politiske arbeid  
på et kristent verdigrunnlag, norsk kultur  
og rettsstatens prinsipper.
Helse, velferd, omsorg og verdighet!
Visjon: Trygghet og velferd for alle!i perioden 2013 – 2017Prinsipp- og handlingsprogram for2   |   Prinsipp- og handlingsprogram 2013-2017  1. Innledning .................................................................. ...................................................... side   3
  2. Målsetting ......................................................................................................................... side   4
  3. Folkestyret ................................................................... ..................................................... side   6
  4. Økonomi og forvaltning .................................................................. ............................ side   7
  5. Helse- og sosialpolitikk ................................................................... ............................. side   9
  6. Oppvekstpolitikk  .................................................................. .......................................... side 13
  7. Barnevern .......................................................................................................................... side 15
  8. Utdanningspolitikk  .................................................................. ...................................... side 16
  9. Kunst-, kultur- og idrettspolitikk  ............................................................................... side 18
10. Boligpolitikk  ................................................................... .................................................. side 19
11. Singelpolitikk  .................................................................. ................................................ side 19
12. Seniorpolitikk  .................................................................. ................................................ side 20
13. Alkohol og tobakk  ................................................................... ....................................... side 21
14. Næringspolitikk  .................................................................. ............................................ side 21
15. Samferdsel ................................................................... ..................................................... side 23
16. Kriminalpolitikk  .................................................................. ............................................ side 24
17. Rettsvesenet .................................................................. .................................................. side 25
18. Innvandrings-, asyl- og flyktninmgepolitikk  .......................................................... side 26
19. Forsvars- og sikkerhetspolitikk  ................................................................................. side 27
20. Miljøpolitikk  ................................................................... .................................................. side 29
21. Utviklingshjelp ................................................................... ............................................. side 30
22 Oljeleting .......................................................................................................................... side 31
23 Europeisk fellesskap (EU) ................................................................... ......................... side 31
24 Dyrevernpolitikk  .................................................................. ........................................... side 31InnholdsoversiktPrinsipp- og handlingsprogram 2013-2017   |   31.1
Pensjonistpartiet vil arbeide for å utjevne forskjeller i leve- og livsvilkår for alle norske 
borgere. Partiets fremste oppgave er å arbeide for trygge levekår og en god og verdig 
livssituasjon for barn og unge, funksjonshemmede, trygdede og eldre i Norge. 
Inntektsutviklingen for yrkesaktive, pensjonister og trygdede har de siste årene skapt 
store og uakseptable forskjeller.
Det er derfor svært viktig å arbeide for at alle kan sikres et inntektsnivå som gir 
grunnlag for en forsvarlig levestandard, uavhengig av offentlig bistand.
1.2 
Pensjonistpartiet vil fremme konkrete forslag til tiltak som bidrar til at befolkningen skal 
oppleve trygghet.
1.3 
Pensjonistpartiet vil arbeide for varig forbedring når det gjelder grupper med spesielle utfordringer, det være seg økonomiske, fysiske eller psykiske. 
Pensjonistpartiet vil arbeide for:
• at utsatte grupper sikres sosial kontakt og gis nødvendige stimulerende tiltak
• flere tilrettelagte arbeidsplasser
• å følge opp plan- og bygningsloven med hensyn til universell utforming 
1.4
Pensjonistpartiet vil støtte en strengere lovgivning for vold og kriminalitet.
Voldsofre må sikres bedre vern, oppfølging og tiltak som reduserer langsiktige negative konsekvenser. 
1.5
Pensjonistpartiet krever at pensjonister og uføre skal ha samme kronemessige 
pensjonsutvikling som yrkesaktive og vil arbeide for:
•  at den lovpålagte underreguleringen av pensjoner skal fjernes
•  krav om å få betale samme trygdeavgift som yrkesaktive, dvs fra 4.7% til 3 %.
•  ha samme minstefradrag som yrkesaktive.
1.6 Pensjonistpartiet vil at Staten skal ta økonomiske løft for å fjerne fattigdommen i Norge. 
Pensjonistpartiet vil heve den norske fattigdomsgrensen til samme nivå som i EU.1. INNLEDNING4   |   Prinsipp- og handlingsprogram 2013-20172.1 
Pensjonistpartiet er et politisk parti for hele befolkningen. Vi vil bruke all vår kraft 
i arbeidet med å forbedre leve- og livsvilkårene for de som har minst og har det 
vanskeligst.
Økningen av skatter, avgifter, samt gebyrer og egenandeler for helsetjenester 
skjer langt raskere enn inntektsutviklingen for pensjonister, trygdede  
og funksjonshemmede. Disse utgiftene er i hovedsak større enn  
inntektsutviklingen for de samme gruppene, og fører til at mange  
blir etter i den alminnelige velstandsutvikling.
2.2 Pensjonistpartiet vil i tillegg engasjere seg spesielt på følgende samfunnsområder:
• Barn og unge
• Helse-, sosial- og eldreomsorg
• Pensjons- og trygderettigheter
• Forsvar, politi og rettsvesen2. MÅLSETTING
• Utdanning og forskning
• Miljø og forurensning
• SamferdselPrinsipp- og handlingsprogram 2013-2017   |   5
2.3
Pensjonistpartiet mener at mennesker som av ulike grunner står utenfor aktivt arbeidsliv, 
skal ha juridisk rett til et inntektsnivå som gir grunnlag for en rettferdig og verdig 
levestandard. 
2.4
Pensjonistpartiet mener at de som ønsker det, skal kunne benytte sin kompetanse og 
erfaring i arbeid med tariffestet lønn ut over pensjonsalder.
2.5
Pensjonistpartiet krever at aldersbegrensningen for hvor lenge man kan stå i arbeid 
fjernes. Vi vil arbeide for at likestillingsloven også omfatter alder.
Pensjonistpartiet mener at eldre og mennesker med nedsatt funksjonsevne i langt større 
grad enn nå, skal gis mulighet til deltakelse i offentlige verv.
Sammensetting av råd og utvalg skal på samme måte som for kjønn, minst ha 40 % 
representasjon av mennesker over 62 år. 
2.6
Pensjonistpartiet vil arbeide for en betydelig og varig økonomisk bedring for enslige,  og særlig for enslige forsørgeres situasjon.
2.7
Pensjonistpartiet vil arbeide for at livssituasjonen for mennesker med nedsatt funksjons-
evne må bedres betydelig.
Pensjonistpartiet vil kjempe for sosiale endringer for disse gruppene gjennom samarbeid 
med gruppenes egne interesseorganisasjoner.6   |   Prinsipp- og handlingsprogram 2013-20173.1
Pensjonistpartiet vil arbeide for at det etableres et eget Pensjonist- og eldredepartement.  
3.2 
Pensjonistpartiet vil arbeide for å endre organiseringen av forvaltningsnivåene,  
fra i dag tre nivåer (stat, fylkeskommune og kommune), til to nivåer (stat og kommune).  
Det må i denne sammenheng foretas en grundig gjennomgang med fordeling av ansvar 
og myndighet.
3.3 
Pensjonistpartiet vil ha langt sterkere kommunalt selvstyre enn i dag,   
og staten må fastsette en minstestandard som alle kommuner må oppfylle.
Det må samtidig være samsvar mellom de pålagte oppgaver og økonomiske 
rammebetingelser.
3.4 
Dersom staten pålegger kommunene nye oppgaver eller reformer,  
skal økonomisk nødvendige og lovhjemlede, øremerkede midler følge med.
Pensjonistpartiet vil følge godt med i hvordan nye reformer virker inn på menneskers hverdag, og vil delta i evalueringen av f.eks. Samhandlingsreformen.3. FOLKESTYRET
Prinsipp- og handlingsprogram 2013-2017   |   74.1 
Pensjonistpartiet vil arbeide for at minstepensjonen skal økes til 3 grunnbeløp (3G)  
og at alle skal regnes som selvstendige personer i pensjonssammenheng.
• Samordningen for ektefeller og samboere fjernes. 
• Alle trygdede skal beholde opparbeidede trygderettigheter fullt ut.
• Skattefradrag for pensjonsinntekt må oppjusteres og beholdes.
• Pensjonsinnskudd til folketrygden skal opphøre ved oppnådd pensjonsalder.
• Pensjonistpartiet vil beholde ordningen med honnørrabatter.
4.2 
Pensjonistpartiet vil arbeide for å gjeninnføre gravferdsstøtten uten behovsprøving og 
oppjustere den til kr. 40.000,- 
4.3 Offentlig forvaltning
Pensjonistpartiet går inn for å effektivisere den offentlige forvaltningen,  redusere 
unødvendig regelverk, bremse veksten av nye stillinger i den offentlige administrasjonen, 
samt være kritisk til økt bruk av konsulenter.
Pensjonistpartiet vil arbeide for en løpende kritisk vurdering av kostnadene ved offentlig 
forvaltning. I denne vurderingen bør også tas med om enkelte tjenester og oppgaver kan 
åpnes for konkurranse fra andre aktører.
Ved konkurranseutsetting skal det settes klare og spesifiserte krav til kvalitet, og 
offentlig myndighet må beholde det overordnede ansvar og kontroll.
4.4 Skatter og avgifter 
Pensjonistpartiet går inn for omlegging av skatte- og avgiftssystemet, slik at grupper 
med lav økonomi skjermes mer enn nå, mens alle med ekstra god økonomi må yte mer til fellesskapet. Utviklingen i dag går dessverre i motsatt retning ved at skatter og 
avgifter, gebyrer og egenandeler øker raskere og sterkere enn inntektsreguleringen for 
de som har minst å bruke.4. ØKONOMI OG FORVAL TNING 8   |   Prinsipp- og handlingsprogram 2013-2017Pensjonistpartiet vil:
• Fjerne eiendomsskatten.
• Fjerne egenandeler for helsetjenester og sosiale tjenester for alle som har lavere 
inntekt enn 3 ganger grunnbeløpet (3G)
• Fjerne arveavgiften. Dette er etter vår mening dobbeltbeskatning.
• Redusere dagens lisensavgift, og på sikt fjerne den helt. Så lenge
4.5  Bistand
Pensjonistpartiet går inn for å samordne alt bistandsarbeid til ett departement og 
derved redusere antall aktører. Ved dette kan samordning og kommunikasjon bedres i de ulike prosjekter til beste for de som skal hjelpes, samt at oppfølging og kontroll styrkes.
Den primære hjelpeinnsats må innrettes mot hjelp til selvhjelp, ved at mottakerlandene 
gis opplæring og nødvendig assistanse til å utvikle infrastruktur, egen energi, 
matproduksjon og helsetjeneste.
Pensjonistpartiet går inn for å styrke samarbeidet med frivillige hjelpeorganisasjoner,  
og vil øke bevilgningene til deres lokale arbeid.
Hjelpeinnsats i utviklingsland må 
ledsages av krav om respekt for 
menneskerettigheter og demokratisk 
styreform. Utenriksdepartementets 
kriseberedskap må styrkes.
Vi vil støtte offentlig katastrofehjelp 
gjennom FN’s organer, samt gjennom 
internasjonale og nasjonale 
hjelpeorganisasjoner. 
Prinsipp- og handlingsprogram 2013-2017   |   9Pensjonistpartiet setter som krav at grupper med spesielle utfordringer som eldre, 
personer med nedsatt funksjonsevne, trygdede, arbeidsledige og enslige forsørgere skal 
få nødvendig hjelp og støtte for at de skal kunne opprettholde en forsvarlig livsstandard.
Pensjonistpartiet krever at privat og offentlig helsevesen må sees under ett for å 
redusere helsekøer. Det offentlige skal betale regningen, uavhengig om den enkelte får 
hjelp fra det offentlige, det private, eller at behandling gis i utlandet. Behandlingen skal 
være godkjent av offentlige helsemyndigheter.
5.1 Pleie og omsorg  
Pensjonistpartiet vil at alle som har behov for sykehjemsplass skal ha juridisk/lovfestet 
rett til dette i sin egen kommune.
Pleie- og omsorgstilbud skal ytes ut fra at alle mennesker er likeverdige og med respekt 
for den enkeltes verdighet.
Sykehjemmene må tilføres et betydelig antall legestillinger.  
Det må utdannes flere leger og sykepleiere med geriatri som spesialfelt.
Bygging av omsorgsboliger må ikke skje på bekostning av nye sykehjemsplasser. 
Pensjonistpartiet vil arbeide aktivt for å øke antallet sykehjemsplasser, og for at et 
tilstrekkelig antall sykehjemsplasser skal være lovpålagt.
Innføring av Samhandlingsreformen har beslaglagt mange eksisterende 5. HELSE- OG SOSIALPOLITIKK 
10   |   Prinsipp- og handlingsprogram 2013-2017institusjonsplasser. Dette har ført til at mange kommuner i dag har langt dårligere tilbud 
til kronisk syke og mennesker med demenslidelser enn før reformen ble innført. 
Pensjonistpartiet vil støtte tiltak som bidrar til å styrke kvaliteten på pleie og omsorg i 
sykehjem og hjemmebasert omsorg, herunder økning av antall heltidsstillinger for leger 
og pleiepersonell. 
Ved palliative enheter bør spesialutdannede sykepleiere ha heltidsstillinger.
Demensomsorgen må utvides og styrkes.
Det må legges særlig vekt på å styrke sosial kontakt og aktivisering for beboere i sykehjem og for mennesker med demenslidelser.  
5.1.1  Forhold for pårørende
Pensjonistpartiet vil arbeide for å lovfeste arbeidsforhold med ferieordning, samt rimelig 
lønn og pensjonspoeng for pårørende som utfører omsorg for nære familiemedlemmer. 
Pårørende som har tungt omsorgsansvar i hjemmet, skal ha tilstrekkelig og regelmessig 
avlastning for å kunne ivareta egen helse.
Pensjonistpartiet vil arbeide for å øke grunnstønad, hjelpestønad og omsorgslønn. 
Omsorgslønn skal være regulert og betalt av staten. Personer som mottar omsorgslønn 
har rett på ferie og sykepenger.  
Pensjonistpartiet mener at gratis trygghetsalarm skal gis til alle som har et medisinsk 
eller sikkerhetsmessig behov. 
5.1.2  Beboerne
Alle beboere ved behandlingsinstitusjoner skal få tilbud om TT-kort (tilrettelagt 
transport). TT- kort skal kunne benyttes ved transport også ut over fylkesgrensene.
I kommuner som ikke har tilfredsstillende sykehjemsdekning, vil Pensjonistpartiet gi 
ideelle organisasjoner mulighet til å drifte sykehjem.
Beboere som bor på dobbeltrom i institusjoner mot sin vilje, skal betale reduserte 
egenandeler.
Pensjonistpartiet vil innføre krav om politiattest for omsorgspersonell i alle 
omsorgsyrker.Prinsipp- og handlingsprogram 2013-2017   |   115.2  Tannhelse
Pensjonistpartiet vil at tannhelsetjenesten skal inkluderes som en del av vårt ordinære 
helsevesen ved at den kommer inn under de ordinære trygde- og refusjonsordningene. 
Tannleger må være en integrert del av vårt samhandlingssystem.
Pensjonistpartiet vil at eldre over 67 år som ikke omfattes av retten til fri tannbehand-
ling, må få dekket utgiftene under et nærmere definert egenandelsystem for tannhelse.
Refusjonsordninger for sykdomsrelaterte tannbehandlinger må bedres. 
5.3  Helsetjeneste
Pensjonistpartiet vil at det skal være nasjonal standard innen all helsetjeneste,  
slik at den enkelte, uansett behandlingssted, får forsvarlig tjenestekvalitet.
Det er fastlagt i ”Lov om helsetjenesten i kommunene” at alle har rett til nødvendig 
helsehjelp. 
I ”Lov om pasientrettigheter” er det også gitt rett til fritt sykehusvalg.  
Det er imidlertid ikke definert klart nok hvilken standard helsehjelpen skal ha. 
Pensjonistpartiet kan ikke akseptere fortsatt nedbygging av behandlingsplasser innenfor 
psykisk helsevern. Vi ønsker en grundig analyse av dagens psykiatritilbud, der man 
vurderer dagens og fremtidens behov, herunder hvordan psykiatritilbudet kan forbedres 
for å tilfredsstille disse behov.
Pensjonistpartiet godtar ikke dagens lange ventelister for psykiatriske pasienter.
Mennesker med psykiske lidelser skal ha nødvendig behandling når de trenger det, og i 
så lang tid det tar å bli friske nok til å klare seg selv i samfunnet.
Ved utskrivning fra behandlingssted krever 
Pensjonistpartiet at det organiseres tett oppfølging med botilbud, rehabilitering, deltakelse i 
kontaktsentra og tilgang til kontakttelefon.
Pensjonistpartiet går inn for at det må satses 
sterkere på forebyggende tiltak mot rusmisbruk, og 
at gode, helhetlige behandlingstilbud utbygges.
Vi ønsker er kraftig styrking av rusomsorgen, særlig 
rettet mot ungdom i faresonen. 
T vangsinnleggelse av mennesker som går på 
sterke narkotiske stoffer kan benyttes der dette 
12   |   Prinsipp- og handlingsprogram 2013-2017er nødvendig, uavhengig av alder. Enhver tvangsinnleggelse skal etterfølges av et godt 
ettervern med siktemål å tilbakeføre rusmisbrukeren til samfunnet. 
Psykologtilbudet i kommunene må utvides og styrkes.Ved sykdom skal den syke ha trygghet og sikkerhet for at nødvendig behandlingstilbud, 
rehabilitering, pleie og omsorg er tilgjengelig i den grad behovet tilsier det.
Ventetid for sykehusbehandling må reduseres til et minimum og forskning på psykiske 
og fysiske sykdommer må intensiveres.
Pensjonistpartiet krever at utdanning og rekruttering til helsetjenesten må prioriteres.
Pensjonistpartiet vil at psykisk utviklingshemmede så langt som mulig skal gis like store 
muligheter til å fungere i samfunnet som andre borgere. Det skal tilrettelegges slik at de 
har mulighet til å velge sin egen boform. 
Pensjonistpartiet vil ha tilrettelagt arbeid for personer med nedsatt funksjonsevne. 
T otalinntekten må være så høy at den gir den enkelte opplevelse av å være selvforsørget.
5.4  Sykehusene
Pensjonistpartiet er imot nedleggelse av lokale sykehus og vil arbeide for at de fortsatt 
skal ha en viktig funksjon i vårt samfunn.
Pensjonistpartiet går inn for at organiseringen av sykehusene, ansvarsforholdene, 
økonomiforvaltningen, lederstrukturen og den faglige standarden blir uavhengig og 
grundig evaluert.
Pensjonistpartiet vil prioritere effektive IKT-systemer som kan sikre god, trygg og effektiv 
informasjonsflyt på tvers av dagens helseforetak.
Det bør legges spesiell vekt på grenselinjene mellom spesialistsykehuset og de 
kommunale sykehjemmene.
Pensjonistpartiet vil satse sterkt på kunnskap, utvikling og forskning, og vi vil støtte  
f. eks. stamcelleforskning.
Det bør innføres en ”havarikommisjon” som skal gjennomgå større ulykker/hendelser ved 
norske sykehus. Dette er en modell fra f. eks. samferdsel.Prinsipp- og handlingsprogram 2013-2017   |   13Pensjonistpartiet vil arbeide for gode oppvekstvilkår for barn og ungdom.
Partiet vil i denne sammenheng medvirke til at frivillige organisasjoner som arbeider for 
barns fritidsaktiviteter og velferd skal gis nødvendig støtte.
6.1
Pensjonistpartiet vil arbeide for at hjem og skole går sammen om å lære barn og ungdom et gjensidig ansvar for å praktisere positive holdninger og høflighet i omgang 
med andre mennesker. Både foreldre og skole må arbeide aktivt for å motvirke mobbing 
og bruk av vold.
Lærere har en svært viktig rolle i skolen. De skal være tydelige i sin lederrolle, basert på 
kunnskaper, erfaring og ferdigheter.
Det skal være ro, orden og struktur i undervisningen.
6.2
Pensjonistpartiet vil arbeide for at alle barn med spesielle behov får et tilfredsstillende undervisningstilbud.
Dette gjelder læringshindringer og konsentrasjonsvansker, så vel psykiske som fysiske. 
Pensjonistpartiet krever at disse barna blir faglig utredet av egnet spesialenhet. 
Diagnostisering og foreskrevne tiltak skal settes inn umiddelbart. Skolene må være sitt 
ansvar bevisst om å gi alle barn tilpasset undervisning og oppfølging.6. OPPVEKSTPOLITIKK
14   |   Prinsipp- og handlingsprogram 2013-20176.3
Pensjonistpartiet vil gå aktivt inn for at politiet bidrar med sin erfaring i deler av 
skolens undervisning.  Dette er svært viktig når det gjelder forebygging av rusbruk og 
kriminalitet.
6.4 
Pensjonistpartiet vil arbeide for full barnehagedekning, slik at foreldre som ønsker 
barnehageplass til sine barn får mulighet til dette uansett når i året barnet er født. 
Pensjonistpartiet går inn for lave egenandeler og økt søskenmoderasjon.
6.5
Pensjonistpartiet krever en forsvarlig bemanning og faglig kvalifikasjon i både barne-
hage og skole.
6.6 
Pensjonistpartiet krever at svømmeopplæring for skoleelever skal være obligatorisk. Alle barn skal kunne svømme når de forlater grunnskolen.
6.7
Pensjonistpartiet krever at forsvarlig helsesøstertjeneste alltid skal være tilgjengelig i 
både grunnskole og videregående skole.
Prinsipp- og handlingsprogram 2013-2017   |   15Pensjonistpartiet mener at det er foreldrenes ansvar og plikt å gi trygghet, kjærlighet 
og omsorg til sine barn slik at disse kan vokse opp og utvikle seg til selvstendige og 
ansvarsfulle borgere i landet.
Samfunnsutviklingen viser dessverre at barn oftere får behov for rettsbeskyttelse, 
samtidig som noen foreldre trenger hjelp fra det offentlige for å utføre sin  
omsorgsrolle for sine barn.
Barnevernet skal bistå og gi hjelp til barn og foreldre i hjem der det er omsorgssvikt.  
Det må alltid være barnas og foreldrenes rettssikkerhet som ligger til grunn for de 
ordninger og vedtak som blir fattet.
Pensjonistpartiet vil:
• At barnevernet skal arbeide innenfor de vedtatte saksbehandlings- og tidsfrister som 
er vedtatt av alle parter.
• At barnets nærmeste familie alltid skal vurderes først som et alternativ når barn skal plasseres i fosterhjem.
• At tilsyn med fosterhjem skal følges opp av egne oppnevnte tilsynsførere som er uavhengige av det stedlige barnevern.
• At FN’s barnekonvensjon om barns rettigheter skal etterleves.
• At barnevernstjenesten først og fremst skal være en hjelpefunksjon i samarbeid med foreldrene.7. BARNEVERN
16   |   Prinsipp- og handlingsprogram 2013-2017Pensjonistpartiet mener at lærerutdanning og lærerekruttering trenger en nasjonal 
fellesinnsats. Ansvaret for barns og unges utvikling og læring må deles i et forpliktende 
samarbeid mellom skoleledelse, lærere, foreldre og elever. Norsk skole bør kontinuerlig 
oppgraderes, og det må være en selvfølge at offentlig godkjente lærebøker er klare ved 
skolestart.
8.1
Pensjonistpartiet vil at lærerne skal få et ekstra løft på lønn, mindre lesetid og 
at klassenes maksimale elevtall reduseres. Dette vil kunne bidra til at flere tar 
lærerutdannelse.
8.2
Pensjonistpartiet mener at lærerutdanningen må styrkes og utvides til 5 år.
Søkere til lærerhøgskolene bør testes med sikte på egnethet til yrket.
8.3
Pensjonistpartiet vil arbeide for at skolene tilføres tilstrekkelig økonomi, utstyr og 
læremateriell for å sikre best mulig kvalitet på utdanning av kommende generasjoner. 
Det må spesielt legges vekt på at praktisk trening under veiledning styrkes.
8.4
Pensjonistpartiet vil arbeide for at grunnskole og videregående skole blir tilført egne 
budsjettmidler for utviklings-, samarbeids- og holdningsrettede prosjekter. Dette er 
meget viktig for at den enkelte elev kan trenes i åpenhet, kommunikasjon, samhandling 
og gjensidig respekt i vårt flerkulturelle samfunn. 
Ut over nasjonalt godkjente basisfag med eksamensplikt, bør skolene stilles fritt i valg av 
fagkrets.
8.5
Pensjonistpartiet mener at undervisningen i videregående skole må legges opp slik at 
kunnskapstilegnelsen gir elevene best mulig utgangspunkt til å klare utfordringene de 
møter i sitt voksne liv.
For å sikre størst mulig interesse, engasjement og arbeidslyst, forutsettes at elevene tas 
med på råd med hensyn til emnevalg.8. UTDANNINGSPOLITIKKPrinsipp- og handlingsprogram 2013-2017   |   178.6
Pensjonistpartiet mener at hovedmålet må vektlegges ved at fagene norsk muntlig og 
skriftlig får større plass i undervisningen. I tillegg må matematikkundervisningen styrkes 
vesentlig.
8.7
Kostnadene for den enkelte til anskaffelse av relevante læremidler må begrenses, slik at 
foreldre med svak betalingsevne makter oppgaven.
8.8
Yrkesfaglig utdanning bør styrkes, og elever ved yrkesfaglige linjer må få mulighet til 
mer praktisk opplæring der dette er nødvendig.Pensjonistpartiet vil at lærlingordningen skal utvides og styrkes.
8.9
Pensjonistpartiet vil arbeide for at faget informasjons- og kommunikasjonsteknologi 
(IKT) får et kraftig kompetanseløft. 
Vi vil at alle innbyggere skal gis mulighet til gjennom fagprøve eller på annen måte å 
kunne dokumentere faglig kompetanse innen IKT.
8.10
Pensjonistpartiet mener at den pedagogiske utdanningen for høgskole- og 
universitetslærere må styrkes, samtidig som utstyr og læremidler blir løpende oppdatert for å kunne gi studentene best mulig undervisning.
8.11
Pensjonistpartiet vil at sykepleier- og helsefagutdanningen må styrkes for å skaffe flere 
til omsorgsyrket. Helsepersonell må gis et kraftig løft i lønn.  
Dette er nødvendig for å møte fremtidens behov for helsepersonell.
8.12
Alt helsepersonell skal gis etter- og videreutdanning i samsvar med hva medisinsk og 
sykepleiefaglig forskning tilsier.
Utdanningen må gi teoretisk og praktisk innsikt og kompetanse bl.a. rettet mot eldreomsorg. Spesialutdanning innen geriatri, demensomsorg og psykisk helse må 
styrkes i vesentlig grad. 
8.13
Pensjonistpartiet mener at Statens lånekasse for utdanning må styrkes.
Stipendordningen og lånegrensene for personer under utdannelse må heves, slik at alle 
gis lik mulighet til fulltidsstudier, uanhenging av foreldrers økonomi.18   |   Prinsipp- og handlingsprogram 2013-2017Pensjonistpartiet mener at alle har et overordnet ansvar for at vår kulturarv blir tatt vare 
på og at den formidles videre fra generasjon til generasjon. Offentlige myndigheter har 
et spesielt ansvar for å støtte dette arbeidet og for å ivareta landets kulturinstitusjoner.
9.1
Pensjonistpartiet vil arbeide for å styrke alle kulturtilbud. Vi vil støtte tiltak som sikrer 
personer med nedsatt funksjonsevne og eldre samme tilgang til gode kulturopplevelser, 
slik det er mulig for de yngre og funksjonsfriske.
9.2
Pensjonistpartiet vil arbeide for gode kulturelle aktiviteter i vårt nærmiljø, herunder 
utbygging av kulturtilbud ved våre eldresentre, samt vise respekt, støtte og forståelse for 
flerkulturell aktivitet.
9.3
Pensjonistpartiet vil støtte nødvendige tilskudd til både profesjonelle kunstnere og 
amatørkunstnere, forfattere m. fl., uavhengig av om de retter sin produksjon og tilbud til 
barn, unge eller voksne.
9.4 
Pensjonistpartiet mener at idretten er en av de beste aktørene i forebyggende arbeid 
blant barn og ungdom. Dette gjelder ikke minst for å tilrettelegge en vellykket 
integrering av ulike minoritetsgrupper. 
Pensjonistpartiet vil tilrettelegge idrettsaktiviteter for personer med nedsatt 
funksjonsevne og eldre, slik at alle kan få oppleve mestring og egen verdi.
9.5
Pensjonistpartiet vil prioritere barn- og ungdomsarbeid høyt.
9.6
Pensjonistpartiet vil at alle eksisterende svømmebassenger skal være i funksjon.9. KUNST, KUL TUR- OG IDRETTSPOLITIKKPrinsipp- og handlingsprogram 2013-2017   |   19Anskaffelse av bolig er en av de viktigste investeringer et menneske foretar seg.  
Det kan være vanskelig for mange å komme inn på et stramt boligmarked,  og særlig 
gjelder dette for unge førstegangsetablerende. 
Pensjonistpartiet vil:
• At Husbankens rammer økes med flere ressurser slik at større grupper kan få boliglån 
og mulighet til å skaffe seg en verdig bolig.
• At unge og førstegangsetablerende skal sikres startlån.
• Gi økte rammer til utleieboliger og studentboliger.
• Stimulere til universell utforming og velferdsteknologi slik at personer 
med nedsatt funksjonsevne, syke og eldre kan bo lengst mulig i eget hjem.10. BOLIGPOLITIKK
Av ulike årsaker velger mange å leve som single/enslige.Pensjonistpartiet viser til at disse er alene om å betale faste avgifter og daglige utgifter, 
f. eks. husleie, elektrisitet, kommunale avgifter, kringkastingslisens, ”toromstillegg” på 
feriereiser m.m. 
Pensjonistpartiet vil kjempe for sosiale endringer for disse gruppene i samarbeid med 
deres egne interesseorganisasjoner.
Pensjonistpartiet vil at disse skal:
• Ha skattefradrag/særfradrag for single/enslige.
• Ha reduserte faste kommunale avgifter på vann, kloakk og renovasjon.
• Ha egne støtteordninger for enslige forsørgere som har barn og unge under 18 år. 
Stram økonomi skal ikke ramme barn og unge når det gjelder å være med på ulike 
tiltak og aktiviteter gjennom skole, idrettslag eller fritidsklubber.11. SINGEL/ENSLIG-POLITIKK20   |   Prinsipp- og handlingsprogram 2013-2017Pensjonistpartiet vil hevde at dagens seniorer/eldre representerer en verdifull ressurs 
som bør ivaretas. Våre eldre har erfaring og kompetanse som uten tvil kan benyttes 
bedre i samfunnet.
Mye av det store og viktige frivillighetsarbeidet som daglig utføres i Norge, blir utført av 
seniorer/eldre. Frivillig arbeid kan gi den enkelte frivillige både glede og god livskvalitet, 
samtidig som ensomhet forebygges for både tjenesteyter og tjenestemottaker.
Pensjonistpartiet vil allikevel gå inn for:
• Å fjerne arbeidsmiljølovens bestemmelser som gir rett til å avskjedige arbeidstakere 
ved fylte 70 år bare på bakgrunn av alder.
• Arbeide for at eldre kan arbeide og tjene så mye de vil.
• At flere eldre pasienter skal kunne benytte private helsetilbud på det offentliges 
regning.
• At alle kommuner har egen helsestasjon for eldre.
• Fjerne arveavgiften
• Fjerne kildeskatten for norske pensjonister i utlandet.12. SENIORPOLITIKK
Prinsipp- og handlingsprogram 2013-2017   |   21Alkohol og andre rusmidler er en av hovedårsakene til helse- og sosialproblemer i 
dagens samfunn. Dette rammer spesielt barn, ungdom og familier. Pensjonistpartiet  
går derfor i mot enhver liberalisering på dette området.
Pensjonistpartiet vil opprettholde dagens avgifter på alkohol og tobakk.Pensjonistpartiet ønsker ikke å endre/liberalisere salgs- og skjenkebestemmelsene.Pensjonistpartiet vil at dagens Vinmonopol skal stå for salg av vin og brennevin  
slik det praktiseres i dag.13. ALKOHOL OG TOBAKK
14.1Pensjonistpartiet vil arbeide for at forholdene legges til rette slik at det stimuleres til økt 
næringsutvikling i Norge. Offentlige rammebetingelser forutsettes innrettet slik at norsk 
næringsliv kan bli konkurransedyktig. 
Vi vil legge forholdene til rette for små og mellomstore bedrifter og forenkle lover og 
regelverk slik at nyetableringer blir lettere å gjennomføre
14.2
Pensjonistpartiet vil styrke arbeidet for at personer med nedsatt funksjonsevne blir 
ansatt i offentlig forvaltning og private bedrifter på lik linje med andre stillingssøkere. Det bør legges til rette for deltidsstillinger, kombinert med støtte fra folketrygden.
14.3
Kraftforsyningen bør legges opp slik at vi kan beholde og bygge ut vår industri. 
Pensjonistpartiet går inn for bygging av gasskraftverk med miljøvennlig teknologi som 
hindrer utslipp av CO
2.
14.4
Pensjonistpartiet vil arbeide for å bygge ut full selvforsyning av kraft ved å stimulere 
til utvikling av fornybar energi, herunder vindkraft, vannkraft og oppgradering av 
dagens vannkraftverk. Kraftkilder skal ikke selges til utlandet og hjemfallsretten skal 
opprettholdes.14. NÆRINGSPOLITIKK  22   |   Prinsipp- og handlingsprogram 2013-2017
14.5
Pensjonistpartiet går inn for at landets gass og oljeressurser i langt større grad enn  
i dag videreforedles her hjemme, slik at verdiskapningen og sysselsettingen øker.
14.6
Pensjonistpartiet vil at det skal utvikles et prissystem for elektrisitet som opp til et 
basisforbruk sikrer vanlige husholdninger forsyning til lav pris, mens forbruk ut over 
dette skal koste vesentlig mer.
14.7
Pensjonistpartiet vil redusere avgiften på drivstoff til kollektivtransport.
14.8
Pensjonistpartiet vil arbeide for at fiskeoppdrett og foredling opprettholdes og 
videreutvikles. Norge bør i langt større grad enn i dag bli leverandør av bearbeidede 
produkter, både på grunn av sysselsetting og økonomisk inntjening.
14.9
Pensjonistpartiet legger stor vekt på å opprettholde en samfunnsøkonomisk og lønnsom landbruksnæring, og vil gå inn for en målrettet distriktspolitikk.  Små driftsenheter som 
vil satse på nisjeprodukter må gis rammebetingelser som gjør dette mulig. Partiet vil på 
dette grunnlag støtte tiltak som bidrar til å sikre fast bosetting i distriktene. Jord-, skog- 
og havbruk må utvikles ut over det å være bare råvareleverandører. Kraftforavgiften må 
fjernes.
14.10
Pensjonistpartiet erkjenner plikten til å opprettholde et mangfold i vår fauna, men dette 
skal ikke være til skade eller trussel for de som driver med bufe. Husdyrhold og rovdyr kan vanskelig forenes.Prinsipp- og handlingsprogram 2013-2017   |   2315.1
Pensjonistpartiet vil arbeide for oppgradering av veinettet, og vil kreve langt bedre 
beredskap i tunneler. Vi vil gi større bevilgninger til utbygging av gjennomfartsårer, 
sikring av rasfarlige veistrekninger, innføre midtdeler der dette er hensiktsmessig,  
og oppgradere trafikkredningstjenesten.
All utbygging, drift og vedlikehold skal skje gjennom åpne anbud og konkurranser.
15.2
Pensjonistpartiet kan ikke akseptere at bare en brøkdel av bilavgiftene benyttes til 
utbedring og vedlikehold av veiene i Norge, og går sterkt mot dagens bompengepolitikk. Bygging og vedlikehold av landets infrastruktur er et nasjonalt anliggende.
15.3
Pensjonistpartiet går inn for styrking av kollektivtransporten ved bedre tilgjengelighet 
og utbygging av antall holdeplasser. Priser, komfort og service må ligge på et nivå som 
gjør det attraktivt å velge kollektivtransport fremfor privatbil.
15.4
Tungtransport og risikotransport er ikke forenlig med økende persontransport på veiene våre. Pensjonistpartiet går inn for, i størst mulig grad, å overføre tungtransport til 
jernbane og skip. Transport av farlig gods skal, der dette er mulig, henvises til tider på 
døgnet da det er et minimum av annen trafikk.
15.5 
Pensjonistpartiet vil ha større tempo i jernbaneutbygging og veiutbygging.
På de mest trafikkerte strekninger går partiet inn for dobbeltspor og firefelts motorvei. 
Dette gjelder spesielt hovedtrasèene til og fra utlandet og strekningene inn til de største 
byene. Utbyggingen av jernbanen er et meget godt miljøtiltak og bør derfor prioriteres. Pensjonistpartiet bør ha en debatt om høyhastighetstog. 
15.6
Flyrutenettet må utvides videre.
15.7
Pensjonistpartiet vil arbeide for forsvarlig opplæring i trafikksikkerhet.   
Trafikkultur og trafikksikkerhet som tema bør styrkes i det offentlige skoleverket.15. SAMFERDSELPOLITIKK24   |   Prinsipp- og handlingsprogram 2013-201716.1 Politiet
Kriminaliteten er stadig økende, spesielt grov vold, ran og drap. Dette rammer både 
personer som oppholder seg utendørs, i private hjem og institusjoner. Pensjonistpartiet 
mener derfor at rammevilkårene for politietaten må styrkes.
Vi krever at innbyggerne gis bedre beskyttelse og vil arbeide for at politiet og 
rettsvesenet settes i stand til å møte utviklingen på en effektiv måte.
16.2
Nedleggelse og nedbemanning av politi- og lensmannskontorer i distriktene må opphøre, 
da dette skaper utrygghet i samfunnet. Pensjonistpartiet vil i stedet styrke bemanningen ved lensmannskontorer og politikamre. Bemanning døgnet rundt må være et krav.
Pensjonistpartiet vil arbeide for mer synlig politi for å demme opp for økende 
kriminalitet og vold. Politiet må tilføres tilstrekkelige ressurser slik at alle lovbrytere 
straffeforfølges.
16.3
Pensjonistpartiet åpner for generell bevæpning av politiet, slik politiet selv har vedtatt.
16.4
Pensjonistpartiet støtter at det opprettes en sentral enhet som kan koordinere 
etterforskning av organiserte forbrytelser og mafialignende operasjoner.
16.5
Kriminelle som skader politipersonell og benytter planlagt vold, herunder bruker våpen, 
må få langt strengere straff en det som praktiseres i dag.
16.6
Pensjonistpartiet vil at politiet skal være likt uniformert, og sier derfor nei til bruk 
av hijab, turban og andre religiøse/kulturelle hodeplagg i stillinger der det er krav 
om uniform. Dette bør gjelde både politiet, forsvaret, tollvesenet dvs. alle offentlige 
uniformer.
16.7
Pensjonistpartiet sier nei til all tigging på offentlig sted, og mener at politiet skal følge 
opp dette.16. KRIMINALPOLITIKKPrinsipp- og handlingsprogram 2013-2017   |   2517.1
Vårt rettsvesen er uten tvil underdimensjonert. Tiden mellom arrestasjon og til det 
foreligger en rettskraftig dom, er i dag alt for lang.
Pensjonistpartiet vil tilføre mer ressurser for å bøte på dette og krever at systemet 
vurderes med sikte på å innføre forenklinger i saksbehandling og domfellelse i samsvar 
med sakens alvorlighet, uten at det går ut over rettsikkerheten.
17.2
Pensjonistpartiet vil ha en betydelig økning i antallet soningsplasser. 
Alle dommer skal sones fullt ut. Vi mener også at innvilgelse av permisjon  under soning må være langt strengere enn i dag.
17.3
Pensjonistpartiet mener at den øvre strafferammen for overlagt drap skal økes  
til fengsel for livstid. Strafferammene for voldsforbrytelser, seksualforbrytelser  
og narkotikaforbrytelser må økes tilsvarende.
17.4
Forbrytere som blir dømt for flere kriminelle handlinger på samme tid, skal i dømmes straff for hver handling. Dersom det blir begått nye, kriminelle handlinger under 
rømming eller i forbindelse med permisjon, skal soning startes på nytt.
17.5
Pensjonistpartiet vil ha større satsing på ettervern slik at minst mulig gjentakelser 
oppnås. Under soning bør den straffedømte gjennomgå obligatorisk opplæring i 
samfunnsetikk og mellommenneskelig kommunikasjon. Hensikten er å opparbeide 
holdninger som kan forebygge nye lovbrudd. Det bør samtidig satses på en grundig 
forberedelse til et liv i frihet med god plan for oppfølging og ettervern.
17.6
Pensjonistpartiet vil arbeide for at voldsofre og deres pårørende skal få god  
og nødvendig støtte og oppfølging fra politi, rettsvesen, helse- og sosialtjeneste.
17.7
Pensjonistpartiet vil at meddommere og jurymedlemmer skal kunne være anonyme i 
rettssaker ved særlig grove forbrytelser.17. R ETTSVESENET26   |   Prinsipp- og handlingsprogram 2013-2017Pensjonistpartiet erfarer at mange forveksler begrepet innvandrere, asylsøkere og 
flyktninger
• Innvandrere er personer som kommer til Norge for å søke om langvarig opphold.
• Flyktninger er personer som tilfredsstiller de krav som FN’s Flyktningkonvensjon 
stiller for å gi rett til opphold i Norge.
• Asylsøkere er mennesker som selv oppsøker Norge for å få asyl, og asylsøkere som får avslag er å betrakte som ulovlige innvandrere.
18.1 
Pensjonistpartiet mener at Norge, som et av verdens rikeste land, bør kunne hjelpe mennesker som blir forfulgt. Dessverre har asyl- og innvandringspolitikken vært altfor 
tilfeldig og liberal.
Vi mener at kvoteflyktninger fra FN skal tas imot og integreres.  
18.2 
Pensjonistpartiet går inn for at flyktninger som kommer til landet og søker asyl, 
skal få sin sak behandlet raskest mulig og vedtaket skal følges opp straks. Ved 
oppholdstillatelse skal det umiddelbart skaffes bolig og gis støtte til livsopphold, 
opplæring og arbeid. Ved avslag på søknad om opphold, skal vedkommende straks utvises.
18.3 
Pensjonistpartiet mener at flyktninger og innvandrere som prøver å komme seg inn i 
landet med falske identitetspapirer, umiddelbart skal utvises. 
Det samme gjelder alle som gjør seg skyldig i forbrytelser.
18.4 
Pensjonistpartiet krever at flyktninger og innvandrere umiddelbart ved ankomst blir informert om norsk lov og kultur, og at alle må forholde seg til disse. Fremmedspråklige 
oppslag om norsk regelverk må finnes i alle asyl- og flyktningmottak. T vangsekteskap, 
bigami og kjønnslemlestelse er brudd på norsk lov og skal straffes meget strengt.18. INNVANDRINGS-, ASYL- OG 
FL YKTNINGEPOLITIKKPrinsipp- og handlingsprogram 2013-2017   |   2718.5
Det er kommunene selv som må bestemme om de er klare til å ta i mot flyktninger. 
Ved å si ja til slike mottak, forplikter kommunene seg til å integrere flyktningene i sitt 
lokalsamfunn.
18.6
Flyselskaper og andre transportører som bringer asylsøkere uten identitetspapirer til 
Norge, skal bøtelegges og ha plikt til å returnere disse.
18.7
Pensjonistpartiet vil at innvandrere som kommer fra områder med stor sykdomsrisiko 
skal la seg teste for sykdommer gjennom en obligatorisk helsetest.
18.8 
Pensjonistpartiet mener at familiegjenforening kun skal gjelde en ektefelle og dette 
ekteparets barn.
18.9 
Pensjonistpartiet mener at morsmålsundervisning for innvandrere ikke er en del av skolens fagkrets, og skal ikke belaste det norske skoleverket.
Norsk sikkerhetspolitikk er forankret i NATO-alliansen samtidig som vi knyttes stadig 
nærmere til det europeiske fellesskap (EU). Medlemskapet i NATO innebærer en 
gjensidig forpliktelse og må stadfestes av Stortinget i hver enkelt sak. 
Pensjonistpartiet mener at det er uansvarlig ikke å være forberedt på mulige fremtidige 
trusler mot våre nasjonale interesser, så som terroranslag mot oljeinstallasjoner, industri og forsvarsverk.
19.1 
Pensjonistpartiet mener at Norge skal føre en utenriks- sikkerhets- og forsvarspolitikk 
som ivaretar et fullverdig medlemskap i NATO, samt oppfylle våre forpliktelser overfor 
egne EU-styrker.
19.2 
Pensjonistpartiet støtter Norges deltakelse i FN sin fredsbevarende styrker og nødvendige spesialaksjoner i FN sin regi.19. FORSVARS- OG SIKKERHETSPOLITIKK28   |   Prinsipp- og handlingsprogram 2013-201719.3 
Pensjonistpartiet går inn for å støtte tiltak som kan øke respekten for vårt forsvar blant 
befolkningen, deriblant vår verneplikt. Partiet vil også støtte spesialutdanning av enheter 
til FN-aksjoner utenfor Norges grenser.
19.4
Pensjonistpartiet vil arbeide for at personer som har pådratt seg skade og varig mèn ved 
deltakelse i krigsoperasjoner og FN/NATO-tjeneste, skal få hjelp og støtte til å etablere 
en god og verdig livssituasjon. De skal også prioriteres i helsekøen.
19.5 
Pensjonistpartiet vil styrke forsvaret og spesielt heimevernet. Samarbeidet mellom 
forsvaret og sivilt beredskap, må etter vårt syn videreutvikles for å styrke kampen mot 
sabotasje og terrorangrep. Det må være et ufravikelig krav at bevilgningene til forsvaret 
skal forvaltes rasjonelt og effektivt, og at det hele tiden kan legges frem fyllestgjørende 
dokumentasjon på dette.
19.6 
Pensjonistpartiet mener at sjøforsvaret, herunder Kystvakten, må styrkes for å sikre hele kysten med spesiell fokus på våre olje- og fiskeriinteresser. Hærens personelloppsetning 
må økes betydelig for å kunne løse sine oppgaver hjemme og ute. Luftforsvaret må 
sikres nye fly, og i denne sammenheng må operative behov og langsiktige mål gå foran 
hensynet til økonomi. Heimevernet må øves og være langt mer synlig enn tilfelle er i 
dag. Samarbeidet mellom forsvaret og sivilt beredskap må videreutvikles betydelig for å 
styrke kampen mot faren for sabotasje og terroranslag.
19.7 
Pensjonistpartiet mener at HV-mannskaper under avtjening av HV-tjeneste,  skal motta full lønn.
19.8 
Pensjonistpartiet vil arbeide for at Forsvaret gis forutsigbare rammevilkår.Prinsipp- og handlingsprogram 2013-2017   |   2920.1
Pensjonistpartiets overordnede miljøkrav er ren luft, ren jord og rent vann.
Lokale, regionale og nasjonale tiltak som kan medvirke til å hindre forurensning, støttes 
av partiet. 
20.2 
Pensjonistpartiet vil arbeide for å fjerne trusselen fra forurensing av radioaktiv og annen 
stråling i vårt nærmiljø og naboområder.
Pensjonistpartiet støtter det arbeid som gjøres i forbindelse med å redusere og fjerne 
trusselen fra radioaktive utslipp fra Sellafield i England. Disse utslipp kan få uanede 
konsekvenser for fisk og yngel, og for det øvrige økosystem langs hele den norske kysten.  
20.3
Pensjonistpartiet vil arbeide for å redusere bruken av kjemiske og andre tilsettingsstoffer 
som forurenser luft, jord, vann og mat, og vil erstatte dette med økologiske midler.  
Dette for å oppnå et bærekraftig miljø.
20.4
Pensjonistpartiet støtter utbygging av miljøvennlig, fornybar og forurensningsfri energi. 
Helseskadelige utslipp må straffes med strenge reaksjoner.
20.5
Pensjonistpartiet vil utvide fjernvarmenettet i forbindelse med utbygging av 
forbrenningsanlegg. 
20.6
Pensjonistpartiet vil se positivt på opprettelse av naturreservater, primært på Statens grunn. Ekspropiering av privat grunn bør unngås, og dersom dette er nødvendig skal 
grunneier tilkjennes full erstatning.
20.7
Pensjonistpartiet vil øke statens tilskudd til støyskjerming av sentrale boområder over 
hele landet.20. MILJØPOLITIKK30   |   Prinsipp- og handlingsprogram 2013-201720.8
Pensjonistpartiet vil styrke oljevernberedskapen langs kysten betraktelig. 
Vi vil arbeide for at tung skipsfart langs norskekysten blir flyttet lengre ut fra land for å 
øke responstiden ved eventuelle utslipp av olje m.m.
20.9
Pensjonistpartiet vil at miljøavgifter skal øremerkes til miljøformål.
Vrakpanten for eldre biler bør økes kraftig.
Det eksisterer meget stor ulikhet landene i mellom når det angår utdanning, industri og jordbruk.
Fattigdom og svekket helsetilstand er ofte resultat av manglende utvikling på disse 
områder og fører med seg sult, sykdom og store skarer av flyktninger. 
Pensjonistpartiet ser det som en viktig oppgave å minske kløften mellom rike og 
fattige land og øke u-landenes selvhjulpenhet. Vi mener at økt samhandel er et 
viktig virkemiddel og det betyr at vi må åpne våre grenser for tollfri import av varer og tjenester fra disse landene på vilkår som sikrer stabil leveranse og konsum. For 
landbruksvarer ønsker man en gradvis nedtrapping av tollen, slik at landbruket får 
tilpasset seg.
21.2 
Pensjonistpartiet vil arbeide for at norsk u-hjelp i hovedsak skal ytes til målrettede 
prosjekter i land som trenger det. Det gjelder nødhjelp, infrastruktur, undervisning, 
utbedring og rensing av vannforekomster, praktisk jordbruk og etablering av egne 
produksjonsenheter. Hovedmålet må være hjelp til selvhjelp.21. UTVIKLINGSHJELPPrinsipp- og handlingsprogram 2013-2017   |   31Norge har opparbeidet meget stor kunnskap og erfaring når det gjelder oljeleting til 
havs. Dette gjør at faren for uhell og forurensning er liten.
Utvikling av disse naturressurser vil gagne landet som helhet og generere mange 
arbeidsplasser.
Pensjonistpartiet vil støtte leting og utvinning av olje og gass langs hele Norskekysten, 
Skagerak og Barentshavet. Men utenfor spesielt sårbare områder må det først foretas 
en konsekvansutredning, for å se om skadeomfanget overstiger lønnsomhetenten. 
Aktiviteten må skje under effektiv sikkerhetsmessig oppfølging og beredskap av norske 
myndigheter.22. OLJELETING
Pensjonistpartiet erkjenner at medlemskap i EU innebærer meget store fordeler for Norge på mange områder, mens det samtidig medfører store ulemper på andre områder. 
Vi stiller våre tillitsvalgte og medlemmer fritt i en folkeavstemning.
Pensjonistpartiet vil lojalt følge befolkningens råd ved en folkeavstemning.  
I tiden frem til folkeavstemning finner sted, vil partiet bidra med saklig informasjon om 
fordeler og ulemper ved eventuelt medlemskap i EU.23. EUROPEISK FELLESSKAP (EU)
Pensjonistpartiet mener at oppfølging av dyrevernloven må skjerpes.
• Pensjonistpartiet ønsker strengere straff for brudd på dyrevernloven.
• Om det er Mattilsynet som fortsatt skal ha denne oppgaven må det bli gjenstand for 
debatt, da det kan bli en meget stor oppgave for dette organet.
• Pensjonistpartiet ønsker derfor at det blir opprettet en ordning i form av eget  ”dyrepoliti”.24. DYREVERNPOLITIKKsom sikkerhet for
HELSE – VELFERD – OMSORG – VERDIGHET
Visjon: Trygghet og velferd for alle
Etternavn	 Fornavn	 fødselsdato	og	år
Adresse
E-mail
Kryss	av:
 Jeg ønsker å bli medlem.
 Jeg ønsker mer informasjon om PensjonistPartiet
Medlemskontingent
Medlemskontingenten	varierer	mellom	kommunepartiene.Betalingsinformasjon	gis	i	velkomstbrev.Rabatt	for	ektefelle	og	samboere.Fyll ut og postlegg. PensjonistPartiet  betaler portoenFyll ut og postlegg. PensjonistPartiet  betaler portoenFyll ut og postlegg. PensjonistPartiet  betaler portoenPensjonistPartiet
Svarsending 1311
0090 OsloTlf	nr Mobil	tlf	nr Faks	nr/ / /