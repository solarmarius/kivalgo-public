
Oslo, den 25. februar 2000
Stortingsrepresentant Inge Lønning (H)
HØYRE STØTTER FINNMARKSSKOLEN
Høyre er skuffende nok blitt stående alene i Stortinget om å støtte Finnmarklærernes prioritet nr. 1 for å bedre lærersituasjonen i fylket: en reduksjon av grensen for å komme inn under virkemiddelordningen for Nord-Norge.
Bakgrunnen for forslaget er at lærersituasjonen i Finnmark er langt alvorligere enn statistikken viser. Finnmark har landets høyeste underdekning av lærere med godkjent utdannelse, samtidig som de ufaglærte lærere i Finnmark har et langt lavere utdannelsesnivå enn i landet for øvrig. Dette har bl.a. ført til at Finnmarkselevene har landets dårligste skoleprestasjoner.
Flertallet er sammen med Høyre i å karakterisere situasjonen som så alvorlig at man ikke kan vente på den varslede evaluering av virkemiddelordningen i 2003, men er i motsetning til Høyre ikke villig til å foreslå konkrete tiltak.
