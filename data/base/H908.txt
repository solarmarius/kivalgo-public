
Stortinget, 22.april 1999
Pressemelding fra stortingsrepresentant Ansgar Gabrielsen, Høyre
Kværner Mandal - møte med forsvarsministeren
Det er i Stortinget full enighet om at det skal bygges MTBer, det uenigheten dreier seg om er når disse skal bygges. Høyre og Arbeiderpartiet vil sette i gang i år 2000, mens Regjeringen og Fremskrittspartiet vil vente til år 2003. For Høyres del er vårt standpunkt knyttet til forsvarspolitiske begrunnelser. Vi har startet nedbygging av flere fort langs kysten, og disse MTBene skulle komme som erstatning. Derfor vil vi sette i gang bygging i år 2000, forutsatt at forseriefartøyet virker etter hensikten. Et tilleggsargument som nå har dukket opp, er det faktum at situasjonen i Kværner er slik at det er godt tenkelig at verftet ikke finnes på det tidspunkt Regjeringen og Fremskrittspartiet ønsker å sette i gang byttingen.
Ansgar Gabrielsen fra Høyre har derfor henvendt seg til forsvarsministeren for å få til et møte hvor også Aud Blattmann fra Arbeiderpartiet deltar. Dette møtet er nå berammet til 5.mai. I den forbindelse uttaler Gabrielsen:
"Jeg håper vi på møtet skal kunne få orientert statsråden om både det forsvarspolitiske aspekt og den lokale situasjon som vil oppstå hvis Regjeringen velger å opprettholde sitt standpunkt. Regjeringens standpunkt kan bli en katastrofe for Kværner Mandal, og dermed for hele regionen.
