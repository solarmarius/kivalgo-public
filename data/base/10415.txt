PROGRAM
STORTINGSVALPROGRAM
2021–2025
Vedtatt på Partiet Sentrum sitt første landsmøte 8.–9.
mai 2021
Innhald
1.1 Prolog
4
1.2 Utsikt mot 2050
5
1.3 Vår verdiplattform
6
1.4 FNs berekraftsmål
9
2.7 Motarbeide økonomisk utanforskap og fattigdom
i Noreg
32
2.8 Fleire eldre med erfaring og innsikt
36
INNLEIANDE PERSPEKTIV OG VERDIGRUNNLAG
1.1 Prolog
1.2 Utsikt mot 2050
1.3 Vår verdiplattform
1.4 FNs berekraftsmål
MENNESKE OG BEREKRAFT FØRST.SOSIALT VERN, INKLUDERING OG LIKE MOGLEGHEITER
2.1 Ei velferd vi skaper i lag
2.2 Utanforskap og medborgarskap – vi vil bygge kapasitet
i menneske
2.3 Fremme ei god psykisk helse heile livet
2.4 Fremme verdien av mangfald
2.5 Motarbeide polarisering, radikalisering og ekstremisme
2.6 Skape eit universelt utforma samfunn som er funksjonsfremmande
2.7 Motarbeide økonomisk utanforskap og fattigdom
i Noreg
2.8 Fleire eldre med erfaring og innsikt
2.9 Ein kulturpolitikk som fremmar respekt og forståing
2.10 Det livssynsopne samfunnet
2.11 Lære heile livet
2.12 Barnevernet
2.13 Rom for alle: Bustadpolitikk
2.14 Like moglegheiter og tilgang til arbeidsmarknaden
2.15 Ei likeverdig, offentleg helseteneste
2.16 Ein forsterka frivillig og ideell sektor
VÅR GRØNE VEKST- OG UTVIKLINGSSTRATEGI
3.1 Rein og fornybar energi
3.2 Klimakutt
3.3 Natur og biologisk mangfald
3.4 Grøn konkurransekraft3.5 Anstendig arbeid
3.6 Grøn framkomme og smart mobilitet
3.7 Landbruk og bioøkonomi
3.8 Marine næringar – den blå veksten må vere grøn
3.9 Berekraftige byar og levande lokalsamfunn
3.10 Levande distrikt
EI FREDELEG, RETTFERDIG OG BEREKRAFTIG VERD
4.1 Ein langsiktig og samstemt utviklingspolitikk
4.2 Utrydde svolt i verda
4.3 Ei fredeleg, rettferdig og velfungerande verd
4.4 Sikre likskap for lova, rettstryggleik og rettsvern
for alle
4.5 Innvandring, integrering og inkludering
4.6 Forsvars- og sikkerheitspolitikk
PROGRAM // 2021–2025
DEL 01
INNLEIANDE PERSPEKTIV OG VERDIGRUNNLAGINNLEIANDE PERSPEKTIV OG VERDIGRUNNLAG
1.1 Prolog
Betydinga av politikk
Politikk er avleia av ordet polis, som er gresk og
betyr by. Politikk er noko som vedkjem alle
borgarane i “byen” – samfunnet. Det dreier seg om
kva vi gjer i fellesskap for å gi rom for at
det som er godt, sant og vakkert kan vise seg i livet
vårt.
Politikk er å delta i det som er felles, altså i det
offentlege rommet. Dette skjer på mange
nivå – frå det lokale initiativet om skøytebane på
leikeplassen, til nasjonale og internasjonale
arenaer der ein tek avgjerder som gjeld mange.
Når politikk blir forstått som å vere med og forme
samfunnet ein er ein del av – å kunne
høyre og bli høyrd, og å kjenne seg som del av ein
større heilskap – då blir politikk ikkje
berre eit middel for å nå noko anna, men eit mål i
seg sjølv. Slik forstått kan ein jamvel seie
at politikk er blant livet sine mål: det å få vere
eit menneske blant menneske.
Betydinga av menneskelivet
Uavhengig av kven vi er, kva vi trur på og kva for
nokre mål vi har for livet, har vi vårt opphav
i noko vi sjølv ikkje har brakt fram. Ingen har forårsaka
sitt eige liv. Noko var her før oss, og
noko vil vere her når vi er borte, anten vi tenker
på sola og havet eller husa og gatene. Ingen
kan bere sitt eige liv åleine. Alle blir borne av
noko anna enn seg sjølv. Liva våre er vovne i
hop på vis vi ikkje fattar; vi lever ikkje eit einaste
sekund utan å stå i eit avhengig forhold – til
andre menneske, til andre levande vesen og til fysiske
og biologiske prosessar som er både
fascinerande og gåtefulle.
Denne innsikta inneber at vi, i vår relasjon til medmenneske
og heile den levande verda,
skulle ha ei grunnleggande undring og audmjukskap
– eller ærefrykt for livet, om ein vil våge
seg på å hente Albert Schweitzers velkjente omgrep
fram på ny.Betydinga av å vere sansande til stades
Situasjonar vi møter, krev at vi er sansande til stades
for at vi skal kunne handle rett. Då må
det vere både tid og rom til å kunne lytte og tenke
sjølvstendige tankar. Men i aukande grad
blir menneska sine handlingar sett på som noko som
kan og bør styrast for å nå visse mål.
Dette kjem til dømes til uttrykk ved at ansvaret for
politiske avgjerder blir flytt til byråkratiet,
eller ved at verksemder som driv komplekse tenester,
blir behandla som om dei driv
vareproduksjon.
Moglegheita til å kunne sjå, lytte og søke innsikt
i betydinga av det som skjer omkring oss, er
sjølve føresetnaden for å kunne handle. Når vi til
dømes ser at nokon røvar verdigheita frå
eit anna menneske, vekker det vanlegvis noko i oss.
Det er naturleg for mennesket å kjenne
harme over all slags urett som trykker livet ned,
og å ville kjempe for det som er godt og sant
og vakkert. Men om samfunnsinstitusjonane blir byråkrati
utan ansikt, eller om krava til
effektivitet, snøggleik og økonomisk overskot berre
skal vekse i det uendelege, mistar vi
høvet til å vere sansande til stades i verda – og
dermed også til å kunne skilje mellom rett og
gale, sant og usant.
Det greske ordet for venleik, det vakre,
kalos
, tydde
opphavleg det som er verdifullt i seg
sjølv. Det treng ikkje brukast til noko for å ha verdi,
men har verdi berre i kraft av å vere. Slik
forstått er kvart eit menneske vakkert, slik er livet
vakkert, og slik er kjærleik og tillit og von
òg vakker: Ingenting av dette er til for noko anna,
og idet ein vil bruke det som verktøy for å
oppnå eit eller anna, gjer ein det til noko det ikkje
kan vere utan å miste sin eigenart. Denne
innsikta vil nødvendigvis òg få politiske konsekvensar.
Ei verd i forandring krev nye løysingar
Verda endrar seg raskare enn nokon gong. Det er ikkje
berre ein klisjé, det er ein fysisk
realitet. Partipolitikkens klassiske ideologiar held
ikkje nødvendigvis følge med måten verda
endrar seg på og tempoet det skjer i. Meir enn nokon
gong trengst det ei form for politikk
som opnar for ei fornya tenking og samtale om korleis
det som er godt, sant og vakkert kan
skje i vår eiga tid.1.2 Utsikt mot 2050
I 2050 er Noreg framleis eit godt land å bu i. Vi
har trygg økonomi som bygger på at vi ikkje
produserer eller bruker meir enn naturens økosystem fornyar kvart år. Og vi har eit
velferdssamfunn som fungerer godt fordi vi har ført
ein politikk som bygger kapasitet i
menneske, og har tatt utgangspunkt i den ressursen
kvart menneske er.
I 2050 har vi eit samfunn med små sosiale forskjellar
der ingen barn veks opp i fattigdom,
fordi vi har gitt gode moglegheiter for utdanning
og arbeid for alle. Vi har enno ein høg
levealder fordi vi har ført ein god folkehelsepolitikk
og satsa på førebyggande arbeid.
Landet vårt er prega av levande lokalsamfunn, med
rike naturgitte ressursar og
kunnskapsbygging. Folk ønsker å bu i heile landet,
på stader med kvar sin unike identitet. I
2050 fordeler vi inntektene slik at moglegheiter til
eit godt liv ligg opne for alle.
I 2050 har vi gått bort frå eit samfunn basert på
bruk-og-kast, og er over i gjenbruk og
sirkulær økonomi. Det grøne skiftet har ikkje gitt
oss lågare livskvalitet. Vi bruker ressursar
som er fornybare, slik at dei ikkje tar slutt. Olje
og gass er ein avgrensa ressurs, forbruket er
minimert. Verdas energitrong er dekt av andre, meir
berekraftige kjelder. Vi ser at vi lærte
mykje av oljealderen, og at kompetansen vi bygde opp
var avgjerande for at vi meistra den
grøne omstillinga.
Vi har tatt vare på naturmangfaldet. Vi har verna
og forvalta jorda, havet og skogen for
generasjonane som kjem etter oss. Vi har ikkje bygd
ned naturen.
Noreg har basert politikken på FNs berekraftsmål,
allereie i 2030 var klimaendringane
bremsa vesentleg, og mykje av fattigdommen var nedkjempa.
I 2050 klarer vi oss med den jorda vi har, og er i
balanse. Vi bruker ressursane smart, så dei
ikkje blir brukte opp.
I 2050 er alle med, ingen er utelatne. Vi lever gode
liv i eit rettferdig samfunn.
1.3 Vår verdiplattform
Det universelle og ukrenkelege menneskeverdetPartiet Sentrums verdigrunnlag kan summerast opp i éi setning: Vi har alle fått livet i gåve –
og jorda til låns. Vårt politiske arbeid bygger på
humanistisk tradisjon og den moderne
tanken om berekraft.
Den humanistiske tanken om det universelle og ukrenkelege
menneskeverdet går som ein
tråd av gull gjennom historia. Grunnlova utdjupar
dette i sin paragraf 2: «Verdigrunnlaget
skal framleis vere den kristne og humanistiske arven
vår. Denne grunnlova skal tryggje
demokratiet, rettsstaten og menneskerettane.» Sentrum
tar desse grunntankane på alvor, og
utdjupar vidare: I kraft av å vere til, er vi alle
like mykje verde, uavhengig av sosiale
kategoriar som til dømes kjønn, alder, etnisitet,
religion, seksuell orientering, kjønnsidentitet,
funksjonsevne, bustad og sosial og økonomisk situasjon.
Den europeiske humanismen tok først form i det kristne
Europa på 14-1500-talet, og har
sidan utvikla seg til ein idé om likeverd og vilkårslaus
nestekjærleik. Den er eit ideal som
fleire religionar og livssyn strekker seg etter, og
som ingen kan ta patent på eller hevde å
forvalte åleine.
Ein av arvtakarene til humanismen i vår eiga tid er
den danske filosofen Knud Løgstrup. Han
slår fast at nøkkelen til å forstå menneskelivet er
at vi alle ber ein flik av den andre sitt liv i
våre hender. Vi er slett ikkje uavhengige individ,
men knytte saman gjennom eit ansvar for
kvarandre.
Arven frå den europeiske humanismen har gjennom historia
vore forvalta i ulik grad og på
ulike vis av ulike politiske straumar. Både konservatismen,
liberalismen, sosialismen,
kristendemokratiet og sosialdemokratiet har på sitt
beste hatt islett av den.
Sentrum høyrer i utgangspunktet ikkje til nokon av
desse straumane, men tar mål av seg til å
vere ein trufast faneberar for idealet sjølv: eit
ideal som har vore der i eit halvt tusenår, men
aldri blitt gjort til plattforma for eit politisk
parti.
Det er ei plattform som forpliktar. Den legg til grunn
at fordi vi alle har fått livet i gåve, har vi
like mykje verd og ein like sjølvsagd plass i verda
og livet. Sosiale kategoriar splittar og lagar
kunstige skil i det menneskelege samfunnet. Vi har
alle lik verdi uansett. Lik rett til å leve, lik
rett til å elske og lik rett til å vere ein del av
fellesskapen – som dei enkeltmenneske,
medmenneske og medborgarar vi er. Vi, og dei som kjem
etter oss.
Menneskerettane og berekraftsmålaÅret 1948 er eit høgdepunkt i historia til humanismen, som dette året for alvor blei anerkjend
som ei global forplikting. Dei mørke røynslene frå
verdskrigen like før skapte ein trong til å
systematisere ideane om menneska sitt grunnleggande
likeverd, og gjere dei forpliktande for
verdssamfunnet – uavhengig av kulturelle og religiøse
tradisjonar. Resultatet var FNs
fråsegn om dei universelle menneskerettane.
FNs berekraftsmål, forhandla fram av alle FN-landa,
er verdas felles arbeidsplan for å
utrydde fattigdom, motarbeide ulikskap og stoppe klimaendringane
innan 2030. Vår politikk
skal bygge på sosial, økonomisk og miljømessig berekraft.
Eit meir rettferdig samfunn
Partiet Sentrum set mennesket først. Målet vårt er
å skape eit meir rettferdig samfunn, med
plass til alle.
Vi skal arbeide utretteleg for utjamning og rettferd
internasjonalt, og vi skal påverke andre
land til å gjere det same. Dette skal skje innanfor
ramma av FN, rettferdige handelsavtalar
og visjonen om ein inkluderande økonomi. I eit langsiktig
berekraftperspektiv er det inga
motsetning mellom norske økonomiske interesser og
andre lands utvikling. Verdsøkonomien
blir stadig meir samanvevd og skiljet mellom «vi»
og «dei» blir stadig meir kunstig. At det går
bra for alle er i røynda bra for alle.
På same måten trur vi at sosial utjamning òg i det
enkelte landet kjem alle til gode, gjennom
å skape meir tryggleik og eit sterkare samfunn. I
siste instans trugar sosial ulikskap
demokratiet, gjennom å undergrave fellesskapskjensla
og svekke tilliten mellom menneske
og den enkelte si tru på fellesskapen og staten.
Mennesket sin verdi er viktigare enn pengar og lønsemd.
Og det siste kan aldri få overstyre
det første når målet er eit berekraftig og meir rettferdig
samfunn, med plass til alle. Dette vil
bety at vi som lever i den rike delen av verda må
gi avkall på økonomisk kjøpekraft til fordel
for verdas fattige. Dette ansvaret aukar i takt med
formue og kjøpekraft.
Ei framtid for jorda
Vi har alle fått jorda til låns – saman. Det er òg
berre saman vi kan redde ho. Medan ein
politikk for rettferd går ut på å bry seg om alle
menneske som lever i dag, dreier kampen forklima og miljø seg om å òg bry seg om dei som lever i morgon. Klimakampen går ut på så
mykje som å sikre menneska og jorda si overleving.
Kampen mot klimaendringane er derfor
ikkje berre ei av mange politiske saker, men den viktigaste
av dei alle.
Vi har alle eit ansvar for å redde jorda og menneskja
slik vi kjenner ho. Og vi må hjelpe
kvarandre til å gjere det raskast mogleg. Vi skal
ikkje berre velte klima, artsmangfald,
forureining og naturvern over på enkeltmenneske utan
å gjere strukturelle endringar. Politikk
er å ville – og å velje.
Verdien av mangfald
Menneske er mangfaldige og alle har noko å bidra med.
Samfunnet må bygge på styrken i at
vi er forskjellige, at vi har ulike evner og eigenskapar.
Samfunnet kan ikkje basere seg på at
alle skal vere likast mogleg, men at vi ønsker det
beste for kvarandre, uansett kven vi er og
korleis vi vel å leve. Fellesskapen må vere eit rom
der alle kan vere seg sjølv.
I eit ope, fritt samfunn er det sentralt å godta og
respektere det som er annleis. Partiet
Sentrum vil stå opp mot all diskriminering. Kampen
for like rettar og moglegheiter for alle er
vår felles kamp.
1.4 FNs berekraftsmål
2020 skulle vere starten på handlinga sitt tiår, «Decade
of Action», for å nå berekraftsmåla i
alle land, ifølge FN. Berekraftsmåla representerer
eit paradigmeskifte for korleis vi jobbar
med berekraftig utvikling. No har alle land eit felles
ansvar for å nå måla, òg for klima og
miljø. I tillegg set Paris-avtalen og den kommande
avtalen for biologisk mangfald rammer for
måla. Vi nådde ikkje naturmåla for 2020. Dei var grunnlaget
for å nå berekraftsmåla. Vi er på
overtid med å ta naturkrisa på alvor og redusere vårt
økologiske fotavtrykk.
Covid19-pandemien har sett mange land fleire tiår
tilbake i utviklinga. Dette gjer arbeidet
med å nå berekraftsmåla viktigare enn nokon gong.
Alt vi gjer for å handtere krisa må vere
med å bygge oss opp att til ei meir likeverdig, inkluderande
og berekraftig verd som er meir
motstandsdyktig mot nye pandemiar, klimaendringar
og andre globale utfordringar. Vi må
skape grunnlag for ei grønare og meir berekraftig
framtid for barna våre.Ungdomsgenerasjonen har i uforholdsmessig sterk grad blitt påverka av dei langvarige
konsekvensane av pandemien. Avbroten utdanning, økonomisk usikkerheit, tap eller mangel
på sjansar til sysselsetting, innverknad på fysisk
og psykisk helse og traume frå vald i
heimen. Meir enn ein milliard studentar i mest alle
land har blitt påverka av skulestenging, og
eitt av seks unge menneske over heile verda har mista
jobben. Det er ein presserande trong
til løysingar for å støtte unge menneske og motverke
effektane av pandemien.
For land i det globale sør dreier berekraftsmåla seg
særleg om å styrke offentlege
institusjonar som kan sikre innbyggarane si velferd.
Ved å bygge solide skattesystem,
inkludere uformell jobbsektor i formelle rettar og
plikter. Målet er at landa i sør ikkje skal vere
avhengig av bistand utanfrå.
Partiet Sentrum har gått systematisk gjennom berekraftsmåla
i ei norsk kontekst, og slik lagt
grunnlaget for vårt første partiprogram. Vår politikk
bygger på FNs berekraftsmål og
menneskerettane. Det er blitt hevda at det er brei
semje om dette, men Riksrevisjonens
rapport Undersøkelse av styring av og rapportering
på den nasjonale oppfølgingen av FNs
bærekraftsmål (2020) viser noko anna. Blant anna at
det ikkje er utarbeidd nasjonale delmål.
Partiet Sentrum meiner berekraftsmåla må innarbeidast
i ein nasjonal plan,
perspektivmeldingar og statsbudsjett. Statistisk sentralbyrå
må involverast i arbeidet. Det må
jamleg rapporterast til Stortinget om status og framdrift.
Noreg må klargjere kva ambisjonar
Noreg har for berekraftsmåla, og kva prioriteringar
vi vil gjere som nasjon. Det må
utarbeidast nasjonale delmål, og desse må integrerast
i budsjettprosessar. Vi meiner at
ansvaret for gjennomføringa av berekraftsmåla er så
overordna at det ikkje kan leggast til eit
sektordepartement, men må bli leia av statsministeren
og finansdepartementet.
Vi treng eit strukturert kart, som viser ansvarsfordelinga
i samfunnet, for å nå måla. Vi må
involvere næringsliv og frivillig arbeid på meir systematisk
vis, og ikkje minst det politiske
Noreg. Etter Rio-konferansen i 1992 har mykje godt
arbeid blitt gjort på kommunenivå.
Kommunesektorens organisasjon (KS) koordinerte då
som no ein prosess der kommunane
forpliktar seg til handling. Skulesektoren er òg godt
i gong for å sikre at lærarar og pensum
er rigga for det nye tverrfaglege satsingsområdet
«Berekraftig utvikling».
Kåra for menneske og miljø er svekka. Ingen kan bere
sitt eige liv åleine, og alle blir borne
av noko anna enn seg sjølv. Derfor er Partiet Sentrum
først ute med å lage eit
stortingsvalprogram med utgangspunkt i FNs berekraftsmål.PROGRAM // 2021–2025
DEL 02
MENNESKE OG BEREKRAFT FØRST.
SOSIALT VERN, INKLUDERING OG LIKE MOGLEGHEITER
MENNESKE OG BEREKRAFT FØRST. SOSIALT VERN,
INKLUDERING OG LIKE MOGLEGHEITER
Den sosiale delen av ei berekraftig utvikling går
ut på å sikre at alle menneske får eit godt og
rettferdig grunnlag for eit anstendig liv. Menneskerettane
er det viktigaste utgangspunktet for
dette. Sosiale forhold fortel oss noko om korleis
menneske har det i eit samfunn, om dei får
oppfylt rettane sine, og om dei har moglegheit til
å påverke eige liv og samfunnet dei lever i.
Kampen mot utanforskap er vår fremste sak. Vi vil
bygge kapasitet i menneske, det vil òg
løne seg.2.1 Ei velferd vi skaper i lag
Velferd er noko langt meir enn velferdstenester. Velferd
er noko vi skaper og vernar om
saman, som deltakarar i samfunnet sin fellesskap. Velferd betyr å «fare vel» gjennom livet, vi
fer der vi leikar, lærer, bur, arbeider og har fritid.
Gjennom heile livet, heile døgnet: I
fellesskap fer vi best.
Velferdssamfunnet er avhengig av ein velferdsstat,
som i lag med offentlege, private og sivile
bygger det gode samfunn. Velferdssamfunnet er ikkje
berre naudsynt når pandemiar og
kriser oppstår, det er viktig for vår livskvalitet.
Sosial rettferd har stor innverknad på
livskvaliteten, saman med styrken i familieforhold,
sosiale nettverk, tillit til institusjonar og
samfunnsdeltaking. Det å skape livskvalitet for alle
dreier seg i grunnen om menneskerettar
og sosial rettferd, og korleis velferdsløysingar kan
gjerast meir berekraftige.
Kjernen i relasjonell velferd med livskvalitet som
mål, er kapasitetsbygging i menneske og
mellom menneske. I våre lokalsamfunn vil vi bringe
offentlege, private og
sivilsamfunnsaktørar saman om å skape velferd. Der
vi deler kunnskap og ressursar med
kvarandre. «Samskapings- og relasjonelle velferdsløysingar»
er ei styrings- og praksisform
som kan redde eit offentleg velferdssystem under press,
i møte med knappe ressursar og
stadig meir komplekse samfunnsutfordringar. Det dreier
seg om å fokusere litt meir
heilskapleg: Berekraft og velferd er ikkje berre offentlege
organisasjonars oppdrag, åtskilt
mellom sektorar og profesjonar – men eit sams oppdrag
på tvers av sektorar, organisasjonar
og aktørar i samfunnet som heilskap.
Den nordiske samfunnsmodellen bygger på ein kombinasjon
av ansvarleg økonomistyring,
sterke partar i arbeidslivet og universell velferd
for alle gjennom velferdsstaten. Aukande
sosial ulikskap gjer at nokre grupper i samfunnet
er meir avhengig av våre velferdstenester.
Men brutto livskvalitet i Noreg avheng av velferdsstaten.
Livskvalitet inneber både eit
personleg ansvar og eit samfunnsansvar. Når livskvalitet
er målet framfor økonomisk vekst,
treng vi å utvikle eit mål for brutto nasjonal livskvalitet
som eit supplement til brutto
nasjonalprodukt.
Velferdssamfunnet er eit godt fundament for likestilling.
Sosiale kategoriar speler ofte saman
og påverkar våre moglegheiter til eksempelvis utdanning,
arbeid og god helse. Velferd
startar, og sluttar, med at vi står saman som medmenneske
for å skape vilkår for livskvalitet.
Tillit er limet mellom oss, derfor må vi bygge ned
gapet mellom “oss” og “dei”. Alle
innbyggarar er unike og verdifulle i demokratiet,
og har betyding som samfunnsmedlemmar.
Sentrum vil legge til rette for auka deltaking i samfunns-
og organisasjonsliv.Det er viktig at dei offentlege velferdstenestene har faglege, organisatoriske og økonomiske
rammevilkår som gjer at dei fungerer etter hensikta.
Dei som utøver tenestene, må ha
tilstrekkeleg kompetanse. Kvaliteten i dei ulike tenestene
må vurderast i eit
livsløpsperspektiv der ein stimulerer til koordinering,
tverrfagleg og tverretatleg samarbeid.
Behova til innbyggarane må settast i sentrum. Organiseringa
må basere seg på tillit og
medbestemming, ikkje berre måling og kontroll.
Eit samfunn som er godt både for den enkelte og for
fellesskapen føreset at ein ser
sosialpolitikken i samanheng med alle andre politikkområde.
Det er derfor viktig at
sosialpolitikken blir gjenreist som eit eige politikkområde
som er sektor- og fagovergripande.
Der ein tidlegare peika på strukturelle kår og samfunnsforhold,
peiker ein no i større grad på
individuelle eigenskapar hos den enkelte av oss. Ein
aktiv, heilskapleg sosialpolitikk
førebygger sosiale så vel som helsemessige problem.
Menneske som oppsøker velferdstenester må bli møtt
med tillit og respekt, ikkje sanksjonar.
Samarbeid i store spørsmål bør framleis kjenneteikne
norsk politikk. Kunnskapen vi har i dag
syner at private, ideelle og frivillige kan og bør
utfylle kvarandre og supplere dei offentlege
velferdstenestene. Det er enno behov for å jobbe med
forbetringar slik at vi sikrar ei god
forvalting av fellesskapens middel, blant anna ved
å motarbeide urimeleg høg profitt. Det er
viktig at det offentlege stiller krav om at tilsette
hos leverandørar og underleverandørar skal
ha anstendige løns- og arbeidsvilkår.
Helse- og omsorgstenestelova gjer det klart at kommunen
skal ha tilknytt lege, sjukepleiar,
fysioterapeut, jordmor, helsesjukepleiar, ergoterapeut
og psykolog. Det er ingen krav til
sosialfagleg kompetanse. Med store sosiale forskjellar
i helse skaper dette utfordringar.
Partiet Sentrum meiner kommunen treng sosialfagleg
kompetanse tilknytt helse- og
omsorgstenesta. Det vil styrke tilbod innan psykisk
helse, rus og tenestetilbodet til menneske
med nedsett funksjonsevne. Nav og barnevernet har
heller ingen slike kompetansekrav, det
gjer at kommunar kan velje bort å krevje sosialfagleg
kompetanse ved rekruttering til desse
tenestene. Det svekker kvaliteten i tenesta for dei
som treng det aller mest.
Autorisasjon gir anerkjenning, men òg høve til å kvalitetssikre
tilsettingar. Med autorisasjon
sikrar vi profesjonell utøving og brukarar sin tryggleik
og rett. Autorisasjon stiller òg eit klart
krav til vidareutvikling og kontinuerleg fornying
av kompetanse.
Individuelle utfordringar, levekår og sosioøkonomiske
faktorar heng i hop. Derfor må
politikken vere samstemt mot målet om gode liv.Sentrum vil:
● redusere bruk av prosjektfinansiering og kortsiktige
tilskot til velferdstiltak
● lovheimle sosialfaglege profesjonar i kommunane
for å sikre betre kvalitet i tenestene
innan barnevern, psykisk helse, rus og tenestetilbodet
overfor menneske med
funksjonsnedsettingar
● barnevernspedagogar og sosionomar må få profesjonsautorisasjon
for å sikre
profesjonalitet i sosiale tenester, ikkje berre i
helsetenester
● betre førebyggande arbeid mot livsstilssjukdommar
ved å vidareføre og styrke
frisklivssentralane
● starte ein «førebyggingsoffensiv» og styrke førebyggande
arbeid i kommunane
● avgrense bruk av anbodsutsetting av sentrale velferdstenester
● undersøke korleis fysisk og digitalt tilgjenge til
Nav slår ut for ulike brukargrupper
● få meir kunnskap om brukarreisa i Nav for å styrke
brukaropplevinga og servicetilbodet
● redusere sosiale og kulturelle barrierar for personar
med fluktbakgrunn og sikre god
kommunikasjon og tilgjengelegheit
● gjennomføre ei tillitsreform innan organisering
og leiing av offentleg sektor. Ei tillitsreform
må vektlegge tilsettes fagkompetanse og skjønnsutøving,
sikre tilstrekkelege økonomiske
rammer og redusere bruken av prosjektfinansiering
og søknadsbasert tilskot som
finansieringsform. Ei tillitsreform for offentleg
sektor må bygge på styring etter
grunnleggande verdiar og vil bety eit brot med påverknaden
frå New Public Management på
organisering og leiing
● anerkjenne og styrke ei heilskapleg, helse- og sosialfagleg
tilnærming i møte med
pasientar i rusomsorga, somatikken og psykisk helsevern
● rettsfeste tilgangen på sosialfagleg personell i
barnehagar, skular, helse-og
omsorgstenestene i kommunane
● styrke brukarmedverknaden for både pasientar og
pårørande, på individ-, system- og
politisk nivå, og sikre at den blir reell
● utvikle eit mål for brutto nasjonal livskvalitet
som eit supplement til brutto nasjonalprodukt2.2 Utanforskap og medborgarskap – vi vil bygge kapasitet
i
menneske
Vår tids største samfunns- og berekraftsutfordring
er ein veksande utanforskap. Dei av oss
som opplever utanforskap kan kjenne på fråvær av håp,
mangel på moglegheiter til å endre
eigen situasjon. Nokre kan kjenne på stigma, ein negativ
merkelapp som definerer alt.
Det å bli halden utanfor kan skje oss alle. Erfaringa
av utanforskap er individuell.
Utanforskap rammar ikkje berre den som opplever det,
men samfunnet òg – fordi vi mistar
verdifulle ressursar som vi sårt treng. Ei vedvarande
oppleving av utanforskap kan medføre
tap av livskvalitet. Vi må derfor legge til rette
for at alle menneske kan påverke sitt liv, sin
sosiale situasjon og øve innverknad på avgjerdsprosessar
i samfunnet som heilskap.
Individet si deltaking og medborgarskap i økonomiske,
politiske og sosiale aktivitetar er
avgjerande for samanhengskrafta i samfunnet – og for
individet si sosiale inkludering som
medborgar. Marginaliserte grupper må i større grad
bli sett, høyrt og forstått av dei som har
makt i samfunnet. Ikkje ignorert, nedvurdert eller
omtalt med nedverdigande karakteristikkar.
Menneske som er offer for urett, må ha moglegheit
til å fremme sine krav. Aktivistgrupper
som kjemper for saker og meiningar innanfor demokratiske
prinsipp må møtast med dialog.
Det offentlege ordskiftet må vere prega av openheit
og korte linjer – og at politikarar og dei
som bestemmer er tilgjengelege. Dersom politikk og
engasjement berre blir for ei lita gruppe
i samfunnet der f.eks. unge og marginaliserte grupper
ikkje finn seg til rette, vil opplevinga av
utanforskap bli styrkt. Medborgarskap blir styrkt
gjennom deltaking og medverknad.
Det offentlege ordskiftet kan bidra til større utanforskap
i samfunnet. 45 000 barn og unge
opplever mobbing. Barns rasistiske og/eller andre
diskriminerande haldningar blir tileigna
gjennom sosialisering. Vi har alle eit samfunnsansvar
for korleis vi snakkar om våre
medmenneske. Det utfordrar oss alle til å vere den
endringa vi ønsker å sjå i verda.
Gjennom vår politikk på ulike område ønsker vi å gjere
kampen mot utanforskap til vår
viktigaste kamp. Då vil alle våre mål innanfor til
dømes helsetenester, bustadpolitikk,
økonomisk fordeling og skule vere fokusert mot å nå
dette hovudmålet. Vi vil bygge ned
avstandar mellom oss. Det er nemleg ein avstand vi
ikkje har plass til.
Sentrum vil:● stimulere kommunar til å ta i bruk utanforrekneskapen utarbeidd av KS
2.3 Fremme ei god psykisk helse heile livet
Vi er aldri åleine, sjølv om det kan følast sånn.
Einsemd er ei av vår tids største utfordringar.
Men vi har ikkje plass til avstand mellom oss.
Vi har som samfunn mista mange viktige sosiale støttestrukturar,
den sosiale støtta er blitt
mindre. Det moderne mennesket vil vere sjølvstendig
og uavhengig av andre. Men sosial
støtte fremmar god helse, og er derfor ein viktig
del av livet. Utilstrekkelege sosiale
relasjonar er risikofaktorar for tidleg død på linje
med røyking eller det å vere inaktiv. Mange
menneske føler seg ufrivillig åleine og saknar nære
og fortrulege dei kan dele tankar og
kjensler med.
Befolkningsundersøkingar har vist at heile 20 prosent
av oss kjenner seg einsame. Og at
einsemd er langt meir utbreidd hos personar med psykiske
helseutfordringar. Men einsemd
kan vere eit vanskeleg tema for den det gjeld fordi
det er skambelagt og knytt til stigma.
Sjølv om det er relativt vanleg å ha ei psykisk liding,
streve med rus og vere einsam, har
desse problema framleis ein negativ merkelapp knytt
til seg. Her har samfunnet ein veg å gå
for å oppnå større openheit og redusert stigma.
Det er ein klar samanheng mellom sosioøkonomiske ressursar
og ulikskap i sosiale
relasjonar. Høgare utdanning, inntekt og yrkesaktivitet
aukar sjansen for større sosiale
nettverk, medan folk med lågare hushaldsinntekt oftare
opplever barrierar for sosial
deltaking. Alle lokalsamfunn treng levande, opne møteplassar,
det vil bidra til gode levekår.
Ein open møteplass er ein sosial arena der folk frå
alle sosiale lag kan møtast og delta på
like vilkår, uavhengig av bakgrunn og sosial tilhøyrsel.
Alle lokalsamfunn må ha gode lågterskeltilbod med
korte ventetider, slik at folk kan få den
hjelpa dei treng, når dei treng den. Digitale tenester
kan vere ein del av løysinga.
Barn og unges psykiske helse
Alle barn og unge skal få oppleve omsorg, meistring,
trivsel og læring i oppveksten. Det
fremmar god psykisk helse heile livet. Helsestasjon,
barnehage og skule er ofte blant dei
første som møter barn og unge som slit med å meistre
livet. Dette er nøkkelfunksjonar for å
fange opp og sikre barns gode fysiske og psykiske
helse, og må alltid sikrast gode
rammevilkår.Fleire barn og unge er inne i ei negativ utvikling med mindre håp og framtidstru. Det er vårt
ansvar å gjere noko med. Fleire er einsame og slit
med angst og depresjon. Færre trur dei
kjem til å leve eit godt og lukkeleg liv.
Kunnskap om folkehelse og livsmeistring må styrkast
i barnehage, skule og høgare
utdanningsløp. Vi må bygge kapasitet i menneske slik
at alle kan erfare meistring, livshåp og
få mot til å gå ut i skule- og arbeidsliv. Tidleg
innsats vil løne seg. Kostnadene ved å bli sett
utanfor utdanning, arbeid og opplæring er langt større
enn ved førebygging.
Noreg har ein høgare andel unge som ikkje er i jobb
eller utdanning samanlikna med
gjennomsnittet i OECD-landa, og eit aukande antal
unge uføre. Vi treng derfor ei heilt ny
tilnærming til unge, slik at alle som ønsker det,
klarer å fullføre vidaregåande skule.
Partiet Sentrum vil vidareføre arbeidet med å heve
kompetansen i norsk skule og barnehage
til å førebygge, avdekke og handtere mobbing og skulevegring.
Og gi kommunane gode
verktøy for å skape helsefremmande oppvekstmiljø.
Barn og unge som har behov for støtte og behandling
skal høyrast, og vere med på å sette
sine eigne mål i samarbeid med tenesta. Det er eit
mål at barn og unge med psykiske plager
og lidingar skal få hjelp som er tilpassa deira behov
og møtast av kunnskapsbaserte
tenester.
Det er ein bekymringsfull auke i bruken av antidepressiva
og antipsykotika. Vi må sikre at
barn og unge får medikamentfrie behandlingstilbod
når faglege anbefalingar tilseier dette.
Det viktigaste er å finne årsaka til at problema oppstår.
Når unge slit, kjennest ikkje hjelpa tilgjengeleg
nok. Barn møter fragmenterte tenester, og får
svært ulik psykisk helsehjelp avhengig av kor i landet
dei bor. Dette er særleg utfordrande for
barn og unge med samansette problem og behov for langvarig
oppfølging. Det må gjerast
enklare å få god hjelp tidleg. Det må etablerast lågterskeltilbod
innan psykisk helse for barn,
unge og familiar i alle kommunar, eller i samarbeid
mellom kommunar.
Barne- og ungdomspsykiatrien treng auka ressursar
for betre kapasitet og redusert ventetid.
Koordineringsinstansen i kommunen må styrkast, med
tanke på å samordne hjelpetenester
til utsette barn og unge i kommunen. Sårbare familiar
med samansette problem skal vere
trygge på at det sosiale sikkerheitsnettet fungerer
og fangar opp utfordringar i tide.
Kommunane må få rammer så dei blir i stand til å utvikle
helsefremmande samfunn og
førebyggande helsearbeid.Sentrum vil:
● ratifisere tilleggsprotokollen til FNs barnekonvensjon
som sikrar barn klagerett til FN
(2011), også kalla FNs Klagemekanisme for barn
● sikre opne møteplassar i alle lokalsamfunn
● styrke opplæring i psykisk helsevett og psykisk
førstehjelp
● sikre at alle kommunar kan tilby opne og gratis
fritidstilbod til barn og unge med eit særskilt
fokus på dei som står utanfor annan organisert fritidsaktivitet
● ha ein økonomisk forpliktande opptrappingsplan innan
psykisk helse for barn, ungdom og
studentar. Med fokus på både individ og samfunn, og
tiltak som er helsefremmande,
sjukdomsførebyggande og behandlande
● sikre rammer til meir forsking på einsemd
● motarbeide mobbing ved å satse meir på kompetanseheving
av skulepersonalet, auke
støtta til organisasjonar som arbeider mot mobbing,
etablere beredskapsteam mot mobbing i
alle kommunar, satse meir på sosialpedagogisk rådgiving
og miljøarbeidarar på skular med
store utfordringar knytt til læringsmiljø
● auke kompetansen om skulevegring blant skulepersonalet
og i kommunale tenester
● sikre finansiering av læremiddel til det tverrfaglege
temaet folkehelse og livsmeistring i
fagfornyinga, som kan bidra til å førebygge og meistre
utfordringar i livet
● redusere foreldrebetaling og tilby gratis kjernetid
i barnehage for barn av foreldre med låg
inntekt
● innføre foreldrekurs som eit tilbod til alle barnefamiliar
● sikre elevar på 1.–10. trinn minst éin time fysisk
aktivitet kvar dag
● sette inn kunnskapsbaserte tiltak for å førebygge
kroppspress
● styrke helse- og sosialtenesta i skulen, blant anna
gjennom auka nærvær av
helsesjukepleiarar og anna helse- og sosialfagleg
personell
● sikre innsats for tverrfagleg samarbeid i barnehagar
og skular for å fange opp psykisk
uhelse og fremme kontakt med hjelpeapparatet på eit
tidleg tidspunkt● styrke innsatsen mot internettrelaterte overgrep
● utvikle nasjonale råd for skjermbruk på linje med
kosthaldsråda
● utvikle meir kunnskap om skjermbruk og sosial mediebruk
sin innverknad på helse
● sikre lågterskeltilbod for psykisk helse i alle
lokalsamfunn
● fjerne eigendelen for 16–17-åringar hos fastlege
og legevakt
● styrke behandlingstilbodet i barne- og ungdomspsykiatrien
(BUP) med fleire
menneskelege ressursar
● opne for at helsesjukepleiarar kan tilvise til BUP
● oppdatere normtala for helsesjukepleiarar for å
fange opp dagens utfordringsbilete og
behov
● sikre tilstrekkeleg sengekapasitet for barn og unge
i psykisk helsevern
● styrke medverknad frå barn, unge og pårørande når
det gjeld avgjerder om behandling i
psykisk helsevern
● styrke helsetilbodet til unge med rusmiddelproblem
● sikre nok ressursar, riktig kompetanse og rutinar
for samarbeid mellom barnevernet og
helsesektoren
● auke rekrutteringa til helsepersonellutdanning frå
minoritetsgrupper og frå grupper med
særskild kulturbakgrunn
● evaluere og greie ut samarbeidsløysingar som mogleggjer
dialog mellom kommunar og
spesialisthelsetenesta om barn og unge før og under
tilvising til BUP
● styrke samskapingsrelasjonen på tvers av alle sektorar
som bidrar i førebyggande arbeid
og tidleg innsats overfor barn og unge
● innføre overgangsordning mellom BUP og vaksenpsykiatrien
● styrke kompetansen og kunnskapen om LHBT-personar
i BUP
Vald og overgrepVald og overgrep finn stad i alle samfunnslag og alle miljø. Vald og overgrep er alvorlege
brot på menneskerettane og eit folkehelseproblem.
Ingen barn skal leve med vald, seksuelle
overgrep og anna omsorgssvikt. Barn og unge som blir
utsett for vald og overgrep, risikerer
dårleg psykisk og fysisk helse, rus, utanforskap,
manglande skulegang og arbeidskapasitet.
Majoriteten av barn som veks opp med vald, blir aldri
sett eller oppdaga. Det er derfor heilt
avgjerande med ei heilskapleg satsing for å førebygge
og avdekke vald og overgrep, og
støtte offera, på ein langt betre måte enn vi klarer
i dag. Vald og overgrep på internett er eit
aukande problem. I ei digital verd, der barn i større
grad oppheld seg på internett, er det
viktig å jobbe for å verne dei mot seksuelle overgrep
i det digitale rom, ved å førebygge og
avdekke seksuelle overgrep på internett.
Det er for mange hull i oppfølgingstilbodet til barn
som har blitt utsett for vald og overgrep.
Ingen barn skal bli kasteballar i eit system. Det
er særleg viktig for barn som er ekstra
sårbare som følge av at dei har blitt utsett for vald
og overgrep.
Fleire valdtektsutsette opplever ein grunnleggande
mangel på rettstryggleik. Valdtekt er eit
omfattande samfunnsproblem i Noreg. Nesten éi av ti
kvinner seier å ha vore utsett for
valdtekt minst ein gong i løpet av livet. Altfor ofte
blir ein møtt med fordommar og myter knytt
til valdtekta. Svært få valdtektssaker blir meldt
til politiet, behandlingstida er for lang, og
nesten ingen saker fører til domfelling. Norsk lov
bør fastslå at eitkvart menneske har rett til
å bestemme over eigen kropp og seksualitet.
Pandemien ramma ekstra hardt ungdom som i utgangspunktet
hadde eit hjelpebehov. 1 av 6
unge opplevde vald eller overgrep i løpet av dei første
vekene skulen var stengt. 20 prosent
av desse opplevde psykisk eller fysisk vald for første
gong under nedstenginga. Mange
opplevde nettovergrep for første gong under nedstenginga,
og jenter var meir utsett enn
gutar. Ungdom i låginntektsfamiliar og der foreldra
hadde psykososiale vanskar, var meir
utsett for alle former for vald og overgrep.
Over 20 prosent av kvinner og ca. åtte prosent av
menn har vore utsett for eit seksuelt
overgrep før dei fylte 18 år. Og nesten ein tredel
av befolkninga oppgir at dei har vore utsett
for alvorleg vald etter at dei fylte 18 år. Derfor
må vi fortsette arbeidet med å førebygge og
redusere dei helsemessige og sosiale konsekvensane
som vald og traumatisk stress kan
medføre.
Litt over ni prosent av kvinner og i underkant av
to prosent av menn oppgir at dei har vore
utsett for alvorleg, fysisk vald frå partnar. Kvinnene
fryktar i høgare grad enn menn å bli
skada eller drepen. For personar som lever med vald
i familien, kan det vere svært
vanskeleg å komme seg ut av ein valdeleg relasjon,
fordi dei ofte føler ein viss lojalitet tilvaldsutøvaren. Vi må derfor sikre at personar som blir utsett for vald av familiemedlemmar
får all den støtta dei treng i ein akuttfase, og tett
oppfølging av fagpersonar over tid.
Sentrum vil:
● sikre ekstra oppfølging til barn og ungdom som har
opplevd vald og overgrep for første
gong under pandemien
● sikre gode behandlingsløp for valdsutøvarar
● sikre at alle som jobbar med barn og unge har nødvendig
kompetanse om vald og
overgrep
● styrke tiltak som førebygger og avdekker vald i
nære relasjonar som rammar særleg
sårbare grupper som eldre, pleietrengande, personar
med psykiatri- eller rusproblematikk og
menneske med utviklingshemming
● auke støtta til organisasjonar som jobbar for auka
likestilling og mot vald mot kvinner.
Eksempelvis må krisesentera ha fast, prisregulert,
økonomisk støtte over statsbudsjettet
som gjer dei uavhengige av tilskot frå kommunane
● gjere straffelovas formuleringar om valdtekt klarare
– slik at seksuell omgang utan
samtykke er definert som valdtekt, gjennom ei samtykkelov
som gir kvinner og menn som er
utsett for valdtekt ein betre rettstryggleik, og samstundes
gir eit viktig signal i det
førebyggande arbeidet mot valdtekt
● styrke arbeidet mot vald i nære relasjonar i samiske
samfunn, og styrke språk- og
kulturkompetanse i tenestene
● sikre heilskapleg og langsiktig oppfølging av valds-
og overgrepsutsette
● sikre gode rammevilkår for krisesentera, slik at
dei kan tilby gratis hjelp
● styrke innsatsen mot internettrelaterte overgrep
● styrke arbeidet med å følge opp LHBT-personar som
er blitt utsett for vald eller overgrep
Sjølvmordsførebygging
Alle menneske er unike og verdifulle i kraft av sin
eksistens. Derfor har vi ingen å miste.
Sjølvmord er den nest hyppigaste dødsårsaka blant
unge mellom 15 og 24 år, det er behov
for auka ressursar til forsking og arbeidet med førebygging
av sjølvmord blant barn og unge.LHBTI-personar har auka risiko for psykisk uhelse og sjølvmordsforsøk. Derfor trengst det
tiltak for å fremme LHBTI-personars psykiske helse,
så vel som å sikre at alle tenester har
riktig kompetanse på området. Helsetilbodet til personar
med kjønnsinkongruens må
styrkast.
Sentrum vil:
● innføre helsefremmande og førebyggande undervisningsprogram
for psykisk helse i heile
landet som set barn og unge i stand til å møte det
vanskelege i livet
● sikre kunnskapsbaserte, sjølvmordsførebyggande handlingsplanar
som får gode rammer i
budsjetta, med utgangspunkt i ein nullvisjon for sjølvmord
● innføre sjølvmordsførebyggande program i skulen,
som for eksempel YAM anbefalt av
Mental Helse, og tilby program for studentar i høgare
utdanning
● legge til rette for at yrkesgrupper som jobbar med
menneske kan bli tilbydd kurs i
sjølvmordsførebygging, til dømes VIVAT
● gi styrkt helsetilbod for LHBTI og kjønnsinkongruens-relaterte
helseutfordringar. Under
dette sørge for at behandlingstilbodet for personar
med kjønnsinkongruens blir gjort
tilgjengeleg også ved dei regionale helseføretaka
2.4 Fremme verdien av mangfald
Partiet Sentrum vil fremme verdien av mangfald i vårt
samfunn. Alle menneske har behov for
aksept, respekt og tilhøyrsel. Det skaper positive
rørsler for den enkelte og i samfunnet.
Menneske er mangfaldige og alle har noko å bidra med.
Samfunnet må bygge på styrken i
det at vi er forskjellige, at vi har ulike evner og
eigenskapar. Samfunnet kan ikkje basere seg
på at alle skal vere likast mogleg, men at vi ønsker
å forstå og lære av kvarandre. Uansett
kven vi er og korleis vi vel å leve.
Fellesskapen må vere eit rom der alle kan vere seg
sjølv.
Altfor mange opplever barrierar i utdanning, arbeidsliv
og fritid som diskriminerer og er til
hinder for likeverdig deltaking i samfunnet. Det dannar
strukturar som kan hindre den enkelte
i å nå sitt fulle potensial og realisere draumane
sine. Sentrum vil arbeide for meir fleksible
arbeidstidsordningar for menneske med nedsett funksjonsevne.Stadig fleire arbeidsgivarar har fått auga opp for lønsemd ved å rekruttere mangfald. Dei ser
at framtida ligg i å tilsette forskjellige folk. Ved
å rekruttere, ikkje inkludere. Vi må bygge
mangfaldskompetanse på alle samfunnsplan. I dette
ligg også språkleg kompetanse.
Omgrepet interseksjonalitet er eit godt perspektiv
for å motarbeide alle former for negativ
diskriminering. Sosiale kategoriar som kjønn, etnisitet,
religion og livssyn, sosial/økonomisk
klasse, kjønnsidentitet, seksuell orientering og funksjonsevne
kan samverke og påverke
personars leve- og livsvilkår. I dette perspektivet
er diskriminerande strukturar like, og
arbeidet mot diskriminering er ein felles kamp. I
eit ope og fritt samfunn er det sentralt å
respektere og godta at folk er annleis. I arbeidet
for likeverd må vi sikre ytringsfridomen og
motarbeide hatefulle ytringar. For alle som bur i
Noreg skal ha like moglegheiter til å bidra og
til å delta i fellesskapen.
Normkritikk
Normer teiknar opp grensene for kva vi ser på som
normalt og unormalt; det å ha kropp,
utsjånad, meiningar og identitet som fell utanfor
norma kan gjere oss sårbare for
diskriminering. I barnehagar og skular bidrar normer
– knytt til kjønn og seksualitet, etnisitet
og funksjonsevne – til å avgrense handlingsrommet
for barn og unge. Dette leier igjen til
kjønnsdelte utdanningsval og ein kjønnsdelt arbeidsmarknad,
og ei skeiv fordeling av makt
og økonomi sett i lys av både kjønn, etnisitet, religion,
funksjonsvariasjon og seksualitet.
Framtidas likestilling blir skapt i notidas barndom.
Skal vi motverke eit kjønnsdelt arbeidsliv
og sikre ei jamnare maktfordeling på tvers av alle
kjønn, etnisitetar og funksjonsvariasjonar –
og eit tryggare, meir inkluderande samfunn – må vi
utfordre avgrensande normer før dei får
fotfeste i oppveksande generasjonar. For å oppnå dette
føreslår vi å innføre normkritiske
eller normmedvitne perspektiv på alle nivå i barnehage
og skule. Normkritiske perspektiv
inviterer til kritiske undersøkingar av prosessar
som skaper og opprettheld privilegium i gitte
kontekster.
Rasisme
Den subtile kvardagsrasismen er den forma for rasisme
som er mest utbreidd i vårt
samfunn. Den er ikkje så lett å identifisere eller
bevise. Dei fleste som opplever den, har ei
kjensle av at det skjer på grunn av hudfarge eller
religion, og kan kjenne på avmakt.
Rasisme kan skape negative helseeffektar og hemme
skuleprestasjonar, og dermed òg
vidare utdanning og arbeidsmoglegheiter i framtida.
Det kan igjen lede til låg sosial
tilhøyrsel.Mange barn og unge opplever at skuleleiarar og skuleeigarar lar rasistisk motiverte
handlingar og haldningar passere, ofte fordi dei ikkje
veit korleis dei skal handtere det.
Skulen må sikrast tilstrekkeleg kompetanse og hensiktsmessige
verktøy for å stoppe
rasismen.
Mange i Noreg opplever å bli vurdert ut frå namn,
hudfarge og etnisitet når dei søker jobb.
Ein blir møtt og sett ut frå ytre kjenneteikn, og
berre ut frå desse faktorane dannar folk seg ei
meining om kven ein er og kva ein kan. Fleire arbeidsgivarar
har fjerna namn frå
søknadsbehandlinga for å motarbeide denne tendensen.
Forsking viser at det er omtrent 25
prosent mindre sjanse for å bli innkalla til eit jobbintervju
dersom du har eit utanlandsk namn,
trass i kvalifisert utdanning og/eller arbeidserfaring.
Resultatet var tydeleg: Diskriminering i
tilsettingsprosessar skjer, og dette skaper store
hinder for personar med minoritetsbakgrunn
og deira veg inn i arbeidslivet. Det utfordrar grunnleggande
likskapsideal i det norske
samfunnet og er verdt å ta alvorleg – særleg fordi
barrierane minoritetskandidatane møter
ikkje kan forklarast med tilvising til elles relevante
faktorar som språk, utanlandsk utdanning
eller svakare arbeidserfaring.
Mange med minoritetsbakgrunn har opplevd, eller kjenner
til nokon som har opplevd, å bli
utsett for rasisme. Haldningar blir skapt i heimen.
Lokalmiljø, sivilsamfunn og arbeidsliv må
inngå i arbeidet med å fjerne all trakassering.
Vi vil bryte ned barrierane som hindrar likeverdig
tilgang til moglegheitene i samfunnet,
adressere og motarbeide strukturell rasisme.
Negative haldningar til religiøse minoritetar
Utbreidde negative haldningar til muslimar er eit
problem i Noreg. Menneske som er eller blir
antatt å vere muslimar, opplever handlingar og praksisar
som angrip, ekskluderer eller
diskriminerer. Også antisemittisme finst i den norske
befolkninga. Heldigvis er det for dei
fleste ein lang veg frå fordommar til handling. Men
negative haldningar heng klart saman
med tilbøyelegheit til å forsvare vald mot muslimar.
Partiet Sentrum meiner vi har eit ansvar
for å motarbeide negative haldningar, hat og fordommar.
Hatkriminalitet
Hatkriminalitet trugar alle menneske sin rett til
å bli respektert som likeverdige. Det farlege
hatet kan ramme og skade kjernen av kven folk er.
Ikkje berre enkeltpersonar, men store
grupper av oss. Hatkriminalitet sender ein terroriserande
bodskap til alle med dei same
eigenskapane om at «det kunne vere deg». Politiets
eigne undersøkingar syner at overhalvparten av dei meldte forholda av hatkrim baserer seg på etnisitet, og kombinasjonen
etnisitet og religion.
Det må arbeidast for at fleire forhold blir meldt
til politiet. Dei som melder, gjer ei viktig
handling på vegner av fellesskapen, for at Noreg skal
vere eit fredeleg, trygt og demokratisk
samfunn. I eit demokratisk samfunn skal vi ikkje godta
hatefulle ytringar, handlingar eller
trugsmål som skaper frykt.
Likestilling mellom kjønna
Like rettar for alle, uavhengig av kjønn, er eit grunnleggande
prinsipp som dessverre
framleis må vere ei kampsak. Det er framleis skilnader
mellom kjønna i gjennomføring i
skulen, i arbeidslivet, i lønsnivå, i familieliv og
i helse, og dette trugar det likestilte samfunnet.
Særleg har koronapandemien ramma likestillingsutviklinga
i Noreg. Lønsgapet har auka
sidan mars 2020 og yrkesdeltakinga for kvinner har
dalt. Det har også blitt rapportert auka
vald mot kvinner.
Sentrum vil:
● sikre mangfaldskompetanse i alle mellomstore og
store selskap
● sikre mangfaldskompetanse i offentlege etatar, råd
og utval
● innføre normkritikk som eit verkemiddel for å skape
eit trygt psykososialt skulemiljø
● innarbeide normkritiske perspektiv i lærarutdanningane
og relevante læreplanar, og for
andre yrkesgrupper i skular og barnehagar
● sikre eit fortsett kompetanseløft om likestilling
og normkritikk retta mot tilsette i barnehagar
og skular
● styrke diskrimineringsvernet mot rasistiske ytringar
og handlingar
● motarbeide negative haldningar, hat og fordommar
● utvikle ein nasjonal guide til kommunane om korleis
ein kan førebygge og handtere
rasisme i lokalsamfunnet
● auke støtta til organisasjonar som jobbar med antirasisme
● styrke innsatsen mot hatkriminalitet med både førebyggande
innsatsar og justis● sikre at alle i løpet av skulegangen får solid kunnskap om folkemordet på jødane under 2.
verdskrig (Holocaust)
● kjempe mot antisemittisme, Holocaust-fornekting
og muslimfiendskap
● støtte reguleringar som avgrensar den kommersielle
industrien som bygger oppunder
venleikstyranniet, retta særleg mot barn og unge
● at Noreg skal vere eit trygt land å vere skeiv i.
Konverteringsterapi er ein trugsel mot
denne tryggleiken. Derfor vil vi støtte den pågåande
utgreiinga med sikte på eit forbod
● innføre kvitteringsordning kvar gong ein blir stoppa
av politiet
● innføre organisasjonsforbod mot nazistiske grupperingar
● gjennomføre ei brei og grundig kartlegging av rasisme
i offentleg sektor
● styrke gjennomføring av rasediskrimineringsparagrafen
i norsk lov
● styrke politiet sin innsats mot hatkriminalitet
● inkludere antirasisme- og antidiskrimineringsarbeid
i lærarutdanninga
● pålegge offentlege arbeidsgivarar anonymiserte søknadsprosessar
fram til første intervju
● øyremerke tilskot til kommunale handlingsplanar
mot rasisme
● fortsette kampen for likestilling mellom kjønna
i eit interseksjonalitetsperspektiv
● ha auka mangfald og betre representasjon mellom
kjønna i arbeidslivet
● kjempe mot seksuell trakassering i skule og arbeidsliv
2.5 Motarbeide polarisering, radikalisering og ekstremisme
Vi må ta tak i frykta for det som er annleis. Vi må
tore å utfordre haldningar hos oss sjølv og
andre. Vi treng fleire arenaer der folk kan møtast
på tvers av ulike gruppetilhøyrslar, der ein
kan dyrke den opne og fordomsfrie samtalen.
Avstanden mellom menneske i Noreg kan vere stor, både
kulturelt og økonomisk. Vi er
mange som lever fråskilt frå andre si verkelegheit.
Ved å møtast og gå i dialog lærer vi at detikkje er eit trugsmål at folk er ulike. Vi ser at mangfaldet er ei vinning for oss, avgjerande for
å lukkast som samfunn. Vi vil jobbe for eit samfunn
med openheit og gjensidig respekt, og
der individet er fritt til å vere seg sjølv og ta
sjølvstendige val. Ein trugsel mot dette er
negativ sosial kontroll, som kjem i mange former og
variantar. Det kan vere praksisar
nedarva frå våre kulturar og religionar. Vi må bruke
systema og institusjonane vi har til å
førebygge alle former for negativ sosial kontroll,
utanforskap, polarisering og radikalisering.
Språk skaper haldningar, verdiar og narrativ. Derfor
er det vesentleg å bruke eit inkluderande
språk, samtidig som vi står opp for ytringsfridomen.
Det går ei grense for ytringsfridomen ved
hatefulle ytringar. Ytringsfridom inneber òg eit ytringsansvar.
I eit opplyst og livssynsope
samfunn er kritikk og fritt meiningsmangfald ein føresetnad.
Vi vil støtte opp om ein levande
debatt om verdiar, og ønsker å styrke forståinga av
kva verdiar vi knyter til ord og handlingar
mot kvarandre.
For å komme andre menneske og grupper i møte, må ein
godta korleis dei ønsker å bli tiltalt
og omtalt, og kva ord dei ikkje vil høyre brukt om
seg sjølv. Eksempelvis må ein kunne bruke
det kjønnsoverskridande ordet hen når nokon ønsker
å bli omtalt som det.
Trugsmål og hatkriminalitet må møtast med konkret
handling og oppfølging. Debatten på
nett og i sosiale medium må greiast ut saman med politiets
moglegheit for sanksjonar. Det
har vore ein auke av hatkriminalitet frå 2015–2019,
men domfellingane er få. Partiet Sentrum
vil stå opp mot polariserande retorikk som oppfordrar
til hatefulle ytringar. Det går ei linje frå
hatefulle ytringar, til radikalisering og ekstremisme.
Vi har alle ytringsfridom, og samtidig eit
ansvar for korleis vi ytrar oss. Vi har ansvar for
å tenke gjennom korleis vi kan ytre oss for å
avgrense faren for terror og ekstremisme, og dei radikaliserte
sitt høve til å rekruttere fleire.
Ytringsansvar er noko vi alle har og bør ta, ikkje
minst politikarar og offentlege personar.
Hatkriminalitet kan ikkje skjule seg bak ytringsfridomen.
Det er ofte personlege grunnar og ei kjensle av å
stå utanfor samfunnet som driv menneske
mot radikale organisasjonar. Velferdssamfunnet har
eit ansvar for å tilby hjelp til dei som vil
bryte med radikale og ekstreme miljø. Nettverket rundt
dei som blir radikalisert må òg fp eit
tilbod om rettleiing og støtte.
Sosiale medium har fått ei forsterkande rolle med
tanke på polarisering, radikalisering og
ekstremisme. Dei redaktørstyrte journalistiske media
har ein avgjerande funksjon for å
bevare den høge tilliten vi har i landet vårt, det
kan vi ikkje ta for gitt.
Alle menneske har rett til eit liv i tryggleik og
fridom.Sentrum vil:
● opprette ein Ytringsansvarskommisjon som drøftar
ytringsfridomens grenser mot terror,
radikalisering og ekstremisme. Alternativt vil vi
utvide mandatet til
Ytringsfridomskommisjonen.
● vektlegge ytringsansvaret si betyding for eit anstendig
ordskifte
● sikre eit høgt kompetent, nasjonalt avhopparprogram
for personar som ønsker å bryte med
radikale og ekstremistiske miljø i samarbeid med det
frivillige. Programmet må tilby
heilskapleg og langsiktig hjelp til den det gjeld,
med tanke på bustad, økonomi, arbeid, helse
og velferd.
● sikre tiltak som fremmar dialog og forståing på
tvers av grupper
● fjerne statsstøtta til HRS og andre organisasjonar
som aktivt motarbeider inkludering og
bidrar til hatefulle ytringar og hatkriminalitet
● styrke politiet sin innsats og sanksjonsmoglegheiter
mot hatkriminalitet
● styrke førebyggande arbeid for barn og unge som
står i fare for å oppleve vedvarande
utanforskap
2.6 Skape eit universelt utforma samfunn som er funksjonsfremmande
Partiet Sentrum vil arbeide for eit universelt utforma
samfunn som er funksjonsfremmande,
ikkje funksjonshemmande. I det funksjonsfremmande
samfunnet ser ein dette klart: Det er
hinderet
, ikkje individet, som er problemet. Vi vil
arbeide for at alle menneske skal få bidra
med sine ressursar.
Samfunnet si viktigaste oppgåve i denne samanheng
er å legge til rette for arbeid etter evne.
Det vil auke verdiskapinga.
FNs konvensjon om rettane til menneske med nedsett
funksjonsevne – CRPD (Convention
on the Rights of Persons with Disabilities) – skal
sikre menneske med nedsett funksjonsevne
like moglegheiter til å realisere sine menneskerettar,
og bygge ned hinder som kompliserer
dette. CRPD skal bidra til å motverke diskriminering
på grunn av nedsett funksjonsevne.
Noreg har ratifisert konvensjonen, men den er ikkje
innarbeidd i norsk rett (inkorporasjon).
Det ligg ikkje føre nokon overordna strategi eller
handlingsplan for å gjennomførekonvensjonen. Norsk lov vil gå først viss det er motstrid med FN-konvensjonen, sidan CRPD
ikkje er tatt med i norsk lov.
Skulane og barnehagane er viktige arenaer for meistring
og læring. I dag får barn med
nedsett funksjonsevne undervising og tilbod av svært
varierande kvalitet og med like
varierande utbytte. Barn og elevar med behov for tilpassing
og spesialundervising er ei
sårbar gruppe med stor fare for å bli sett utanfor.
Alle barn skal få moglegheita til å oppleve
fellesskap i barnehage og skule.
Partiet Sentrum meiner at skule- og utdanningssystemet
må bli sett i stand til å følge opp
barn og unge som treng tilrettelegging og særskilt
oppfølging, slik at dei seinare har
moglegheit til å bli ein likeverdig del av samfunnet.
Særleg er døve barn og unge med behov for undervising
på teiknspråk ei gruppe som
manglar tilrettelegging på eigne premissar. Det er
stort behov for utdanning av
teiknspråkkyndige lærarar. Statped legg ned korttids-butilbod
til døve barn og unge.
Intensjonen med integrering av døve barn i lokalskulen
er feilslått og verkar mot si hensikt.
Mange opplever utanforskap, isolasjon, einsemd og
manglande sosial samhandling. Alt
dette går utover læring og barnas psykiske helse.
Eit arbeidsliv og arbeidsretta aktivitet som inkluderer
alle, er ein viktig del av livet. Også for
personar med funksjonsnedsetting. Vi vil ha eit arbeidsliv
der alle kan få bidra i ein
mangfaldig fellesskap. FN-konvensjonen CRPD, artikkel
27, er knytt til menneske med
nedsett funksjonsevne og deira rett til arbeid. Handlingsplanen
«Et samfunn for alle», som
skal sikre likestilling for personar med funksjonsnedsetting,
må følgast opp. Rettsfesta
rammevilkår og hjelpemiddel er avgjerande for at menneske
med funksjonsnedsetting skal
kunne gå på skule, delta i arbeidsliv, fritid og samfunnsliv.
Dette må sikrast alle som har
behov.
Sentrum vil:
● krevje at ny handlingsplan for universell utforming
blir gjort ferdig, med klare tidsfristar og
verkemiddel for å sikre framdrift, især for oppgradering
av eksisterande bygg
● sikre at bebuarar i omsorgsbustader ikkje mistar
retten til fritidskontakt
● inkorporere CRPD-konvensjonen i norsk lov
● sørge for at alle, òg menneske med utviklingshemming,
har lik rettstryggleik● sørge for eit enklare og meir forståeleg system og kommunikasjon for å sikre tilgjengelege
og likeverdige tenester
● innføre ei ordning med fri rettshjelp for å sikre
god systemrettleiing – ei “hand av rett” å
halde i
● styrke retten til å bestemme i eige liv og over
eigne eigendelar
● sikre at elevar med funksjonsnedsetting får oppfylt
sin lovfesta rett til inkluderande
undervising, tilpassa opplæring og spesialundervising
● sette av tilstrekkelege middel til å realisere planen
«Veikart. Universelt utformet nærskole
2030»
● sette av tilstrekkelege middel for at digitale læremiddel
skal vere universelt utforma
● at alle med nedsett funksjonsevne skal ha likt høve
til å velje barnehage, skule og
utdanning. Det inneber å bygge ned barrierar for menneske
med funksjonsnedsettingar
● sikre kvalifiserte fagfolk til eleven under heile
skuleløpet for dei som treng assistanse
og/eller særskilt tilrettelagd undervising, eksempelvis
logopedar, audiopedagogar og
teiknspråklege lærarar
● sikre og styrke Statped gjennom god organisering
og finansiering
● igjen få på plass grunnskuletilbod i form av internat/butilbod
med teiknspråkundervising for
døve barn og unge
● utdanne fleire teiknspråklege lærarar og teiknspråktolkar
● at døve/høyrslehemma barn skal ha lovfesta rett
til fullverdig undervising på sitt eige
morsmål, dvs. teiknspråk
● sikre at barn og unge har rett til å bruke BPA både
heime og på skulen
● at kommunar og helsetenesta har ansvar for å legge
til rette for at arbeidssøkarar som
treng hjelp og tenester, kan komme i jobb og få støtte
til å stå i jobben
● at lønstilskot til arbeidsgivarar må oppretthaldast
og styrkast
● sikre arbeidsplassar, arbeidsretta aktivitetar og
dagtilbod for alle
● lovfesta rett til arbeid og arbeidsretta aktivitet● styrke ordninga med funksjonsassistanse i arbeid
● auke talet på varig tilrettelagde arbeidsplassar
(VTA), fortrinnsvis i ordinær verksemd
● sikre at alle som treng det har rett til hjelpemiddel
i folketrygda på alle livsområde
● forenkle søkeprosessen til hjelpemiddel, og sikre
ei effektiv hjelpemiddelordning som
leverer hjelpemiddel når dei trengst, inkludert hjelpemiddel
og treningsutstyr som kan bidra
til å førebygge ei forverring av helsetilstand
● styrke ordninga med aktivitetshjelpemiddel for personar
over 26 år og gjere ordninga til ein
del av trygdas ordinære overslagsbevilling
● prisforhandle større utval av hjelpemiddel slik
at valmoglegheitene blir større
● sørge for at brukarstyrt personleg assistent (BPA)
blir eit reelt likestillingsverktøy for alle
som har eit assistansebehov. Finansieringsmodellen
i denne kommunalt styrte ordninga må
sørge for likebehandling for desse tenestene, til
dømes gjennom ei statleg refusjonsordning
● styrke moglegheita til å velje ein eigna omsorgsbustad
● at bustønad, garantiar og finansiering blir auka
slik at alle med nedsett funksjonsevne blir
gitt sjansen til å eige eigen bustad, ved å ha tilgang
til desse ordningane uansett kor dei bur i
landet og lokalt kostnadsnivå
● sikre ei anstendig minimumsinntekt, også for menneske
med funksjonsnedsettingar
● sørge for at alle har rett til å delta på fritidsaktivitetar
(idrett eller anna) sjølv om ein bur i
kommunal bustad. Dette inkluderer også retten til
transport
● at pårørande skal ha føreseielege og gode avlastingstilbod
● betre økonomiske rettar for pårørande etter at brukar
fyller 18 år
● ha eit palliativt team i alle kommunar og sikre
familiar tett oppfølging også under
venteperioden
● sikre familiar rett til å velje om ein ønsker å
ha den siste delen av livet heime, i
barnehospice eller på sjukehus
● sikre at alle helseregionar har tilbod om barnehospice
● jobbe for ei nasjonal ordning for TT-kort som er
lik i heile landet● igjen innføre eit særfrådrag på inntil kr 100 000 for alle med nedsett funksjonsevne eller
deira pårørande
● at støtteordning i Nav til bil for menneske med
varig funksjonsnedsetting òg må inkludere
klimavenlege biler
● arbeide for nasjonale retningslinjer for overgangar
mellom barne- og vaksenavdeling på
sjukehus
● arbeide for meir førebyggande arbeid og forsking
på trakassering, vald og overgrep retta
mot personar med nedsett funksjonsevne
● arbeide for at lågterskeltilbod for ungdom som har
opplevd vald, overgrep og trakassering
skal vere tilgjengelege for alle uansett funksjonsevne
● arbeide for auka openheit om funksjonshemmas seksualitet,
og for at unge med
funksjonsnedsettingar og kroniske sjukdommar får tilgang
til tilpassa kunnskap og rådgiving
om seksualitet og seksualtekniske hjelpemiddel
● arbeide for å auke kompetansen om samspelet mellom
psykisk helse,
funksjonsnedsettingar og kroniske sjukdommar, både
i spesialisthelsetenesta og i
lågterskeltilbod som skulehelsetenesta og helsestasjonar
for ungdom
● sikre at eldresenter og sjukeheimar aldri blir brukt
som mellombels plassering for unge
med funksjonsnedsettingar og kroniske diagnosar
● sikre at unge får høve til å nytte eigen assistent
under sjukehus- og rehabiliteringsopphald,
og at personleg assistent ikkje blir erstatta av helsepersonell
● sikre god tilgang på opplæring i teiknspråk for
søsken av personar som kommuniserer
med teiknspråk
2.7 Motarbeide økonomisk utanforskap og fattigdom
i Noreg
Å leve i fattigdom betyr at ein manglar ressursane
til å kunne leve eit fullverdig liv. Når ein slit
med å få endane til å møtast, leier det ofte til utanforskap
og avgrensa moglegheiter til å
delta i samfunnet på lik linje med andre. Partiet
Sentrum vil slåst mot økonomisk utanforskap
og utrydde fattigdom.Alle har rett til ei tilstrekkeleg grunninntekt. Det er ikkje berre ønskeleg, men nødvendig.
Partiet Sentrum vil jobbe for at alle har ei inntekt
som sikrar verdigheit i alle livsfasar.
Arbeidsløyse er først og fremst eit systemproblem
og ikkje eit spørsmål om manglande
arbeidsmoral. Dei som ikkje har moglegheit til eiga
arbeidsinntekt, må få rett til stønader som
sikrar verdigheit i alle livsfasane.
Etter at kutt blei gjennomført i ordninga med arbeidsavklaringspengar
(AAP) i 2018 har
andelen menneske som tar imot sosialhjelp auka. Kutta
medførte ein høgare terskel inn i
ordninga, ein reduksjon i den ordinære stønadsperioden
frå fire til tre år, innstramming i
moglegheitene til å få forlenging for personar som
ikkje er ferdig avklart på ordinær tid, og
innføring av ein karensperiode på eitt år før ein
kan søke arbeidsavklaringspengar på nytt.
Kutta har i særleg grad ramma personar som av helsemessige
årsaker ikkje er i stand til å
forsørge seg sjølv gjennom eige arbeid. Desse kutta
må reverserast. Kutta har ført til ein
auke i talet på menneske som får sosialhjelp og fleire
uføre. Sosialhjelp skal vere ei kortvarig
løysing. Derfor trengst ein ny nasjonal handlingsplan
for korleis samfunnet kan gi denne
gruppa nye moglegheiter.
I ein svak helsesituasjon er trongen til samfunnets
støtte sterk. Når ein er sjuk, gjeld det først
og fremst å bli betre. Deretter kan det dreie seg
om jobb. Vi treng fleire ordningar i Nav som
sikrar tryggleik og kontinuitet, ikkje utryggleik,
skremmande språk, korte vedtaksperiodar og
eit utilgjengeleg byråkrati.
Menneske i krevjande livssituasjonar opplever Nav
som ei støtte, men òg som ei byrde.
Språk, tilgjengelegheit og system må reformerast,
slik at dei som bruker systemet får sine
rettar oppfylt og sin helse og livskvalitet varetatt.
Fattigdom kan definerast på ulike vis. Absolutt fattigdom
er omgrepet som blir brukt om
fattigdomsmål som fokuserer på beløpet som trengst
for å møte basale behov som mat,
klede og tak over hovudet. Fattigdom kan òg definerast
som eit relativt fenomen. Ifølge ei
slik forståing kan ein person sjåast på som fattig
dersom ho manglar middel til å delta i
samfunnet på lik linje med andre. Eit relativt fattigdomsomgrep
inneber dermed at det som
blir opplevd som naudsynte gode i éi kontekst kan
sjåast på som mindre viktige i ei anna.
Det er inga offisiell fattigdomsgrense i Noreg. I
Noreg lever ca. 10 % av befolkninga i relativ
fattigdom. Omgrepet relativ fattigdom siktar til andelen
av befolkninga som gjennom ein
treårsperiode har hatt ei inntekt under 60 % av medianinntekta.
For at andelen relativt fattige
skal reduserast, må inntekta til menneske i denne
gruppa bli høgare. Det er eit mål for
Partiet Sentrum at skilnaden i inntekt mellom dei
rikaste og fattigaste skal bli mindre. På detviset blir den relative fattigdommen motarbeidd. Tilgjengelege politiske verkemiddel er
lovgiving, rettar, haldningsarbeid og retningslinjer
for organiseringa av velferdssystem.
For Partiet Sentrum er det viktig at velferdssystema
kombinerer føreseielege og rettferdige
fordelingsprinsipp og tenestetilbod med tilpassa og
skreddarsydde løysingar for den enkelte.
Slik blir den støtta ein tilbyr (for å finne ein veg
ut av langvarig fattigdom) mest mogleg
relevant og verksam. Det må bli større rom for skjønnsutøving
og auka kompetanse hos
rettleiarar og saksbehandlarar. Ein må i langt sterkare
grad sjå enkeltmennesket.
Om lag 111 000 barn og unge veks opp i familiar med
låg inntekt. Vårt mål er å snu
utviklinga ved å gi desse barn og unge eit forsterka
sett av nye moglegheiter. Det er ikkje
barna som har låg inntekt, derfor må barnas situasjon
sjåast i kontekst med føresette sin
økonomiske situasjon. Partiet Sentrum vil styrke barns
rettar og moglegheiter grunngitt i
Barnekonvensjonen art. 26 og 27. Vi vil redusere fattigdom
blant barn og unge gjennom
reduksjon av antal låginntektshushald.
Sentrum vil styrke kompenserande tiltak for barn og
unge i låginntektsfamiliar, slik at fleire
fullfører skulen og kan delta i organisert fritidsaktivitet.
Ferie- og helgetilbod i regi av frivillige
barne- og ungdomsorganisasjonar må sikrast. Vi vil
vidare styrke helsetilbod, og sikre
grunnleggande behov som mat og trygg bustad for barn
som veks opp i familiar med varig
låg inntekt. Hushald som manglar yrkestilknyting,
og einslege forsørgarar, skal varetakast
betre. Tiltak som reduserer sosiale, kulturelle og
økonomiske barrierar for deltaking i skule,
fritid og samfunn må intensiverast.
Arbeid og helse heng tett saman. Omgrepa har ein viktig
fellesnemnar, nemleg livskvalitet.
Det er snakk om vår subjektive oppleving av tilfredsheit
med livet, og den objektive
livssituasjonen knytt til helse, funksjon, arbeidsoppgåver,
materielle levekår. Eit meiningsfullt
arbeid skaper ein genuin grunn til å stå opp. Arbeid
og arbeidsplassen kan motverke
einsemd. Arbeid betyr noko for vår psykiske helse
og livskvalitet. Arbeidet har betyding for
vår sjølvoppfatning, og korleis vi ser på kvarandre.
Det å finne sin plass i arbeidslivet er ein
del av det å bli vaksen og markerer ein viktig overgang
i livet. Samfunnet legg opp til at
vaksne skal og bør vere i arbeid. Men arbeid som eit
gode er ikkje tilgjengeleg for alle.
Helseutfordringar kan gi funksjonstap i ein kortare
eller lengre periode. Sjølv om menneske
av ulike grunnar opplever eit helsemessig funksjonstap
er arbeid ofte framleis eit prioritert
mål i livet. Arbeid kan fungere som medisin. Arbeid
inneber ofte betre effekt av behandling,
færre innleggingar og lågare symptomtrykk. Arbeid
er helseøkonomisk lønsamt.
Sentrum vil:● lovfeste kommunars plikt til å ha ein plan for barn og unge i låginntektsfamiliar
● Sikre at brukarens behov blir sett i fokus for tenesteutviklinga
i Nav. Det offentlege har eit
ansvar for å innfri brukarens rettar
● reversere kutta i AAP-ordninga frå 2018 og gjennomgå
heile ordninga
● ha ein ny nasjonal handlingsplan for sosialhjelpsmottakarar
og deira vidare moglegheiter
● sikre at ei statleg, forpliktande normering av økonomisk
sosialhjelp blir oppjustert til SIFOs
referansebudsjett
● styrke rettsperspektivet i Nav – og tilby rettslos
til menneske i sårbare livssituasjonar der
det frivillige er ein del av løysinga
● styrke ytingar som skal sikre forsvarlege levekår
ved sjukdom og uførleik
● sikre verktøy som bidrar til at kommunane realiserer
Fritidserklæringa lokalt
● sikre trygge, opne møteplassar for barn og unge
på fritida
● etablere meir langsiktige og føreseielege finansieringsordningar
retta mot frivillige og
ideelle tilbydarar av førebyggande og helsefremmande
barne- og ungdomsarbeid
● sikre jobbskapande lågterskel-initiativ for menneske
i alle aldrar i heile landet
● stimulere ordningar som reduserer økonomiske barrierar
for deltaking i fritidsaktivitet
● sikre biblioteka som opne kulturhus i lokalmiljøet
● innføre foreldrepermisjonsordning for studentar
● eingongsstøtte ved fødsel og adopsjon skal vere
1,5 G og skal vere knytt til G (dvs.
regulerast som grunnbeløpet i folketrygda)
● vidareføre barnetrygda som ei universell ordning
for alle, men omfordele ved at beløpet
blir auka vesentleg og skattlagt. Det vil innebere
at familiar med låg inntekt beheld vesentleg
meir enn i dag, medan dei med høg inntekt beheld noko
mindre
● lovfeste at barnetrygda blir halden utanfor ved
berekning av sosialhjelp
● vidareføre utvida støtte til einslege forsørgarar● auke bustønaden for låginntektsfamiliar
● bevare kontantstøtteordninga opp til 2 år, og ta
bort kravet om 5 års medlemskap i
folketrygda, men ha krav om at båe foreldra må vere
registrert busett i Noreg
● trygge inntektsgrunnlaget til pårørande i periodar
med auka omsorgsbehov i familien
● auke overgangsstønaden for einslege forsørgarar
og endre på kravet om skuleplass eller
arbeid idet barnet fyller eit år. Ordninga må gjerast
meir fleksibel slik at ein ikkje taper retten
viss ein står utan arbeid eller skuleplass.
2.8 Fleire eldre med erfaring og innsikt
Alder er erfaring, innsikt og klokskap. Det er ein
viktig ressurs for samfunnsfellesskapen.
Eldre har aldri vore friskare enn i dag. Dei har høg
utdanning, og dei lever lenger. Ein
aldersvenleg politikk går ut på å legge til rette
for at eldre kan leve gode liv, meistre
kvardagen og få bidra så lenge det er eit ønske. Eldre
skal føle seg trygge og ha
moglegheiter for meiningsfull aktivitet og sosiale
relasjonar.
Partiet Sentrum vil fremme ein aldersvenleg politikk
der eldre sine eigne ressursar blir brukt
meir. Det vil fremme betre helse, og utsette behovet
for profesjonelle helse- og
omsorgstenester som det vil bli ei mangel på framover.
Partiet Sentrum meiner vi må utvikle stader der det
er godt å bli gammal. Vi må utvikle
bustader som fremmar god helse. Vi må skape insentiv
til å utvikle nye buformer i
kommunane og sjå til at tilskotsordninga i Husbanken
støtter ei slik utvikling i tett dialog med
eldre sjølv. Grunnlaget for at eldre skal ha moglegheita
til sosial aktivitet og deltaking i
samfunnet føreset bustad og omgivnader som eignar
seg å bu i.
Dei gode løysingane blir utforma saman med dei som
har behov for dei. Eldre må i større
grad få moglegheiter til å fremme eigne løysingsforslag,
og få vere ein del av løysinga.
Frivillige og ideelle aktørar må sleppast til i samarbeid
med det offentlege når nye tenester
skal utformast.
I arbeidslivet må ordningar som aldersgrenser, pensjonssystem
og leiings- og
personalpolitikk legge til rette slik at fleire eldre
kan jobbe lenger. Inkluderande og utviklande
arbeidsmiljø motiverer, eldre sin arbeidskraft og
kompetanse må stimulerast. Når vi blir fleire
eldre, må vi ta meir ansvar for vår eigen alderdom,
eksempelvis ved å planlegge bustadenog andre forhold som er viktige for helse og livskvalitet. Eldre er ein unytta ressurs i det
oppsøkande arbeid blant andre eldre i kommunane.
I vårt samfunn er digital kompetanse definert som
ei basisferdigheit på linje med å kunne
lese og skrive. Men nærare 500 000 eldre er ikkje
nettbrukarar, og kan dermed ikkje nytte
seg av offentlege digitale tenester. Vi treng eit
digitalt løft, slik at alle menneske kan oppleve
å meistre sin kvardag. Opplæring i grunnleggande digital
kompetanse for seniorar og eldre
bør vere eit gratis tilbod; det er behov for å auke
tilskot til kompetansehevande tiltak innanfor
det digitale.
Nokre vil av ulike grunnar ikkje evne å tileigne seg
digitale ferdigheiter. Partiet Sentrum
ønsker å arbeide for at det, parallelt med digitale
tenester, blir vektlagt moglegheiter for
fysiske møte for å få utført tenester i offentlege
etatar, Nav, bankar o.l.
Eldre som er engasjerte og aktive i det frivillige
organisasjonslivet, kan få auka livskvalitet og
halde seg både mentalt og fysisk friske lenger. Frivillige
organisasjonar som rekrutterer og
held på seniorar som frivillige, har stort utbytte
av deira erfaringar og innsats.
Vi må arbeide for eit demensvenleg samfunn. Menneske
som lid av demens, skal bli møtt
med forståing, respekt og støtte frå dei som dei treng
hjelp frå. Helsepersonell må få
opplæring i korleis dei skal møte og behandle menneske
med demens. Det må bli tilbydd
nok skjerma einingar i eldreinstitusjonar og omsorgssenter,
slik at personar med demens får
tilpassa pleie og omsorg frå helsepersonell med kunnskapar
i demensomsorg.
Sentrum vil:
● styrke seniorar og eldre sine moglegheiter til å
bidra i frivillig sektor
● sikre eldre sin rett til samskaping og tenesteutvikling
i kommunane
● styrke eldre sin medborgarskap og moglegheiter for
samskaping med det offentlege
● at seniororganisasjonar og sivilsamfunnet blir involverte
i stad- og bustadutvikling
● stimulere til innovativ bustadutvikling som varetar
grunnleggande menneskelege behov
● sikre tilstrekkeleg ramme for heistilskotet i Husbanken,
slik at eksisterande bustader blir
oppgradert
● stimulere tiltak i kommunar der eldre kan støtte
eldre
● sikre opne og attraktive møteplassar for seniorar
og eldre● motarbeide aldersdiskriminering og skape moglegheiter for at dei som ønsker det kan
jobbe lenger
● styrke karriererettleiing i arbeidslivet frå fylte
50 år
● gjennomgå lovbestemte aldersgrenser i arbeidslivet
i samråd med partane
● bidra til å utvikle arbeidslivet slik at det gir
betre moglegheiter for seniorar til å fortsette
fleire år i arbeid
● førebygge digital utanforskap blant seniorar og
eldre gjennom kompetanseheving og ved å
sørge for at det enno er moglegheiter for fysiske
møte med saksbehandlarar og
tenesteytarar
● arbeide for eit rettvist pensjonssystem som gjer
at eldre sikrast økonomisk tryggleik i
alderdommen, og som sikrar sårbare grupper
Eldre i helse- og omsorgstenesta
Eldre som har behov for helse- og omsorgstenester
i kommunane, skal ha dei riktige
tenestene i stort nok omfang og til rett tid. Sidan
talet på eldre vil auke i åra framover, må
både stat og kommunane førebu seg betre med analysar,
planar og tiltak. Det er store
utfordringar med pasienttryggleiken i eldreomsorga,
blant anna når det gjeld ernæring,
legemiddel og fall. Unødige innleggingar må bli unngått.
Sårbare eldre toler dårleg å bli flytta
på, og bør få behandlinga der dei er.
Det er stor mangel på/ fråvær av teiknspråkleg kompetanse
og miljø på eldre- og
sjukeheimar. Derfor blir eldre døve i offentleg omsorg
understimulert, einsame og fråtatt
moglegheita til kommunikasjon og samhandling med omverda.
Dette er brot på
menneskerettane. Det er sterkt behov for ei haldningsendring
og kompetanseheving i
helsesektoren for å forstå døve sine behov og rettar
til eit likeverdig omsorgstilbod.
Den akuttmedisinske kompetansen i eldreomsorga treng
styrking. Det same gjeld
profesjonell samhandling med det frivillige. Ei viktig
oppgåve framover er å sikre riktig
kapasitet i eldreomsorga.
Investeringstilskotet har bidratt til utbygging og
modernisering av omsorgsplassar, men det
er usikkert om kapasiteten innan heildøgns omsorg
for eldre har blitt betre. Sjølv om fleirtalet
av kommunane har tatt i bruk velferdsteknologi, er
det mange kommunar som enno ikkje
gjer det.Kunnskapen om velferdsteknologi og nytta eldre kan ha av slik teknologi bør styrkast
gjennom kompetansetiltak og informasjonsspreiing.
Eldre som ønsker det, må få tilgang til
velferdsteknologiske løysingar.
Sentrum vil:
● sette kommunane i stand til å førebu seg på konsekvensane
av den forventa auken i talet
på eldre, og vurdere korleis statlege verkemiddel
best kan brukast for å hjelpe kommunane i
arbeidet
● sikre at statlege verkemiddel bidrar til at kommunane
kartlegg og tar omsyn til dei eldre
sine behov og ønske, før dei tildeler helse- og omsorgstenester
● sikre varetaking av dei eldre sine klagerettar både
i kommunane og gjennom
Statsforvaltarens behandling
● redusere det høge sjukefråværet og den omfattande
bruken av deltid i eldreomsorga
● arbeide for at alle norske eldreinstitusjonar skal
sertifiserast som Livsgledehjem – ei
nasjonal sertifiseringsordning som sikrar at dei psykososiale
behova til bebuarar ved
verksemder med heildøgns eldreomsorg systematisk blir
varetatt
● styrke eldre sin tilgang og moglegheiter til å delta
i meiningsfylt aktivitet og revitalisere
senter for dagaktivitet
● sikre gode palliative tiltak for eldre
● legge til rette for at tilsette i helsetenesta må
ha kompetanse til å vareta eldre pasientar
med fleire kroniske sjukdommar, slik at den eldre
kan bli varetatt i akutt og alvorleg sjukdom
● stimulere til auka vidareutdanning av helsepersonell
innan geriatri
● dele gode erfaringar frå kommunar i ein felles idébank
● endre termen “skrøpelege eldre” til “eldre med samansette
helseutfordringar” i offentlege
dokument
● stå opp mot stigmatiserande ytringar i det offentlege
ordskiftet
● fremme forsking på god varetaking av eldre● sikre reell fridom til val av sjukeheim i eit teiknspråkleg miljø på tvers av kommunegrenser
gjennom statleg tilskotsordning for regionale teiknspråklege
sjukeheimar
● sikre teiknspråkleg personale ved sjukeheimar/ omsorgsbustader/
heimebaserte tenester
2.9 Ein kulturpolitikk som fremmar respekt og forståing
Kultur er ein viktig bærebjelke i vårt samfunn og
bidrar til levande lokalsamfunn i heile
landet. Vi vil derfor gi rom for utvikling av vårt
rike og mangfaldige kulturliv, og eit mandat og
handlingsrom som samfunnsbyggar. Kultur og idrett
har ei unik kraft gjennom å inspirere,
begeistre, skape tilhøyrsel og identitet. Derfor ser
Sentrum på økonomisk støtte til kultur som
ei investering i menneske og framtida deira.
Partiet Sentrum meiner at kunst og kultur er ytringar
med samfunnsbyggande kraft og at
kulturpolitikken skal bygge på ytringsfridom og respekt.
Kulturlivet skal vere relevant for dei liva vi lever.
Derfor må alle bli gitt høve til å uttrykke seg.
Kulturlivet skal fremme respekt og forståing for andre,
og skape refleksjon og innsikt om
verdiar, identitet og samfunn. Ein aktiv kulturpolitikk
bygger demokratiet. Kulturen skal vere
fri.
Mange får ikkje sjansen til å oppleve kunst og kultur.
Bakgrunn, økonomi og livssituasjon har
mykje å seie for kven som får delta. Vi må sikre eit
likeverdig kulturtilbod der alle får sjansen
til å delta. Fritidserklæringa har som mål at alle
barn, uavhengig av den sosiale og
økonomiske situasjonen til foreldra, skal ha høve
til å delta jamleg i minst éin organisert
fritidsaktivitet saman med andre barn (grunngitt i
Barnekonvensjonen artikkel 31). Det er
viktig at kunst og kultursektoren også tilbyr gratis
aktivitetar.
Ei sentral utfordring er å sikre uttrykksmessig diversitet
og ei større breidde i
formidlingsformer. Ei god og berekraftig samfunnsutvikling
sikrast gjennom ein balanse
mellom fellesskap og individualitet, og mellom tradisjon
og fornying. Majoritetssamfunnet har
eit særleg ansvar for å anerkjenne nye grupper, minoritetar
og særinteresser.
Urfolk
Urfolk har rett til å bli høyrt og delta i avgjerder,
planlegging og gjennomføring av prosjekt
som kan påverke sjølvråderetten deira – eller retten
til deltaking, menneskerettar og/eller
juridiske, hevdvunne eller tradisjonelle bruk og forvalting
av land og naturressursar, og/ellerkulturen deira. Fritt og informert førehandssamtykke (Free, Prior and Informed Consent,
FPIC) frå rettshavarane er eit FN-prinsipp som skal
følgast i alle tilfelle der urfolk kan
påverkast.
Kreative næringar
Kreative næringar og innovasjon kan skape mange nye
inntekter og arbeidsplassar, og
kulturfeltet er ein viktig del av framtidas arbeidsliv.
Staten skal framleis gi rammeverk og ta
eit finansielt hovudansvar for sektoren. Det er viktig
med offentleg finansiering og gode,
føreseielege støtteordningar i kultursektoren. Det
skal skapast nye partnarskap og hentast ut
meir samarbeid mellom privat og offentleg engasjement.
Kunsten har ein viktig eigenverdi. Talet på publikummarar
eller produksjonar må derfor ikkje
vere den einaste indikatoren for måloppnåing på kulturområdet.
Kultur har ei eiga evne til å fremme god helse og
førebygge sjukdom, og kan òg spele ei
viktig rolle i behandling. Kultur kan bidra til å
tilby ein heilskapleg, integrert,
menneskesentrert omsorg. Den kan sette menneske i
stand til å takle komplekse
utfordringar som det ikkje finst ei aktuell helse-
og omsorgsløysing for.
Mediemangfald
Vi må sikre økonomiske vilkår for å produsere eit
mangfald av journalistikk. Partiet Sentrum
meiner vi bør ha ein sterk allmennkringkastar. Redaktørstyrte
journalistiske massemedium er
ein av grunnsteinane i eit fritt og demokratisk samfunn.
NRK er vår viktigaste allmennkringkastar og har eit
viktig samfunnsoppdrag som kjem heile
befolkninga til gode. Det er ein viktig verdi for
eit demokratisk samfunn at vi har ein statseigd
allmennkringkastar som tilbyr eit breitt og mangfaldig
programtilbod retta inn mot ulike delar
av landet og grupper av befolkninga. NRK skal spegle
det kulturelle og religiøse mangfaldet i
Noreg og tilby program retta mot urfolk og etniske
minoritetar. Det er viktig at NRK tilbyr
program om ulike kultur-, musikk- og kunstuttrykk.
Dette må ikkje bli nedprioritert i forhold til
breiare og meir kommersielt retta program. Sentrum
vil bevare NRK som allmennkringkastar
og sikre ei tilstrekkeleg finansiering for å kunne
oppfylle samfunnsoppdraget.
Dataspelkulturen
Nær 9 av 10 barn og unge mellom 9 og 18 år speler
dataspel. «Gaming» er populært. Det er
framleis behov for å løfte dataspel som sjølvstendig
kulturuttrykk, kunstform, næring og
fritidsaktivitet. Fantasi, kreativitet og spel skal
framleis ha sin plass i kulturlivet. Barn og ungebruker ein stor del av livet ved skjermen, samfunnet kan bidra til å motarbeide negative
konsekvensar som sosial isolasjon ved å skape fysiske
møteplassar for dataspel. Dataspel
kan òg vere ein arena for å bygge sosiale relasjonar
og bygge bru til venskap i den fysiske
verda.
Dataspel-industrien i Noreg har eit stort vekstpotensial
i form av å vere ein grøn industri,
eksportvare, og ein arena for utvikling av evner som
allereie blir, og vil bli meir etterspurde i
arbeidsmarknaden. Dette potensialet bør anerkjennast
ved å undersøke moglegheitene for å
gi dataspel-industrien i Noreg eit sårt trengt løft
for å lettare kunne nå sitt publikum både
nasjonalt og internasjonalt.
Pengespel
Noreg fører i dag ein ansvarleg og solidarisk spelpolitikk.
Denne må vidareførast og styrkast.
Dette inneber å hindre at internasjonale selskap får
innpass i Noreg, og å sjå til at Norsk
Tipping og Rikstotos monopol blir bevart. Nærare 170.000
personar i Noreg har eit
problematisk spelemønster eller står i fare for å
få det. Spelavhengnad kan vere like alvorleg
som rus- eller alkoholavhengnad og er internasjonalt
anerkjent som ein sjukdom. Det er
viktig at dei som er spelavhengige har tilgang til
behandling og at dei pårørande opplever å
bli godt varetatt.
Sentrum vil:
● auke pressestøtta (for å sikre mediemangfaldet)
● styrke og vidareutvikle NRK som allmennkringkastar
og oppretthalde ei tilstrekkeleg
statsstøtte til NRK for å kunne oppfylle oppdraget
● klargjere krava til NRK og dei tre kommersielle
allmennkringkastarane om å tilby eit
mangfald i kultur- og musikkprogram
● ha ein ny handlingsplan på dataspelområdet som fokuserer
på barn og unges behov
● ytterlegare anerkjenne, styrke og løfte norsk dataspel-industri
som ein verdiskapande og
grøn industri
● styrke frivillige og ideelle aktørar som skaper
trygge møteplassar for unge og ein
inkluderande dataspelkultur● oppretthalde og styrke Norsk Tipping og Rikstotos spelmonopol. Vidareføre og stramme
inn restriksjonane på reklame for pengespel
● bruke dei verktøy som er mogleg for å forhindre
utanlandske spelselskap i å få fotfeste i
Noreg
● oppretthalde tapsgrensene i pengespel
● oppretthalde forbodet mot reklame frå internasjonale
spelselskap
● støtte opp om aktørar som behandlar spelproblem
og hjelper dei pårørande
● oppretthalde pålegget til TV-distributørar om å
hindre tilgang til TV-kanalar som sender
ulovleg spelreklame
● sikre at barn og unge skal møte trygge, gode rusfrie
miljø innan sport, kunst og kultur
● styrke idrettens fredsbyggande rolle
● styrke tiltak som motverkar negativ sosial kontroll
● styrke opplæringa i kvensk og samiske språk, og
støtte opp om språkreirtiltak
● styrke opplæring i teiknspråk og døvekultur
● styrke sidemålsundervisinga med tidleg innsats,
og styrke nynorsk som hovudmål
● arbeide for at nynorsk framleis skal vere eit levande
bruksspråk i Noreg
● sikre skuleelevar tilgang til eit godt utstyrt og
bemanna skulebibliotek for å lukkast på
skulen; eit godt skulebibliotek fremmar betre læring
● sikre biblioteka si moglegheit til å bygge informasjonskompetanse
og digital dugleik i alle
befolkningsgrupper
● innføre statleg finansiering av nasjonale lisensar
og auka støtte til Open Access-tidsskrift
og avtalar på nasjonalt nivå om tilgang til e-lydbøker
på folkebiblioteka
● ha ein enklare tilgang til fjernlån av digitale
ressursar frå universitets- og høgskulebibliotek
● sikre at biblioteka kan gi tilgang til god og påliteleg
helseinformasjon for helsepersonell og
innbyggarar i heile landet● gå inn for eit løft ved å sette av 1 % av statsbudsjettet til kulturformål med ei særskilt
satsing på barn og unge, med nullterskel inn i kulturaktivitet
● vidareføre og vidareutvikle den lovpålagde kulturskulen,
gjere den meir tilgjengeleg for alle
barn og unge, og opne for frivillige og ideelle aktørar
● sikre langsiktige finansieringsmodellar for opne
kultur- og aktivitetshus for ungdom
● styrke løns- og arbeidsvilkår i kultursektoren
● styrke norsk produksjon av musikk, film, dataspel,
teater og andre kulturuttrykk
● sikre inntekt for rettshavarar i dei digitaliserte
bransjane
● sikre gode rammevilkår, kvalitet og føreseielege
forhold for festivalane
● styrke samhandlinga mellom forvaltingsnivåa, og
sikre statleg medfinansiering av lokale og
regionale prosjekt/tiltak av nasjonal betyding
● vidareutvikle Den kulturelle beremeisen, - skulesekken
og - spaserstokken
● bygge internasjonal konkurransekraft
● legge til rette for kunst og kultur i helserelatert
behandling, habilitering og rehabilitering
● styrke ordningar for utlån av lokale, (dataspel-)utstyr
og instrument
● styrke moglegheita for talent- og interesseorientert
fordjuping
● ha alle støtteordningar samkøyrt, forenkla og lagt
i ein sams søkeportal
● støtte urfolk sine rettar til land og ressursar
Friluftsliv og idrett
Friluftslivet har sin unike eigenart og eigenverdi.
Gode naturopplevingar er også bra for
helsa. Eit aktivt friluftsliv skaper større forståing
for vårt ansvar for å ta vare på naturen.
Det finst over 12 000 lokale idrettslag i Noreg. I
paraplyorganisasjonen Noregs idrettsforbund
er det registrert over to millionar medlemskap. I
kraft av sin posisjon må idretten vere ei
viktig samfunnsstemme i å motarbeide mobbing, og i
å vise nulltoleranse for diskrimineringog trakassering. Ikkje alle må drive idrett, men alle som ønsker skal kunne gjere det. Barn og
unges deltaking i idretten blir langt på veg avgjort
av kva slags familie ein kjem frå.
Minoritetsungdom, og særleg jenter, er eksempelvis
betydeleg mindre med i organisert idrett
enn andre. Og andelen av befolkninga som er fysisk
aktive, aukar med aukande
sosioøkonomisk status. Idretten kan og bør vere ein
stad for å møtast på tvers av sosial
klasse, yrke, alder, etnisk tilhøyrsel og andre interesser.
Når barn, ungdom og vaksne får
møtast i idretten, får dei dekt behov for leik, fysisk
aktivitet og sosial omgang.
Idrettsdeltaking er gunstig for både fysisk og psykisk
helse. Inaktivitet rammar sosialt skeivt,
og medverkar til auka helseforskjellar mellom grupper
i befolkninga.
Sentrum vil:
● slå allemannsretten fast i Grunnlova
● bevare og opprette grøne lunger i nærmiljøet
● arbeide for ei meir einheitleg satsing på fysisk
aktivitet i natur og nærmiljø
● arbeide for at innbyggarar med bakgrunn frå andre
kulturar skal få tilbod om eit godt og
lærerikt møte med norsk friluftslivskultur. Jobbe
for at friluftslivet skal bli ein del av
introduksjonsprogrammet for nykomne flyktningar
● fremme norsk natur som feriemål for landet sine
eigne innbyggarar. Samstundes legge til
rette for at naturbelastinga på populære stader ikkje
blir for stor
● sikre gode og enkle renovasjonsordningar og sanitærtilbod
ved populære turområde, med
så små inngrep i naturen som mogleg
● stø prosjekt som vil gjere friluftsliv lettare tilgjengeleg
for folk med nedsett funksjonsnivå
● sikre at fleire kommunar, sjølv eller i samspel
med organisasjonar, etablerer ordningar med
utstyrslån for å gi fleire høve til å delta i friluftslivet
● sikre nok vedlikehald av friluftsområde
● gjere folk glad i natur gjennom bruk av naturen
● styrke myndigheitssamarbeidet lokalt og sentralt
i folkehelsespørsmål
● at økonomi ikkje skal vere eit hinder for at barn
kan delta i idretten● at idretten framleis er basert i det frivillige. Det offentlege sitt ansvar er ikkje å aktivisere,
men å legge til rette for at idrettslaga kan tilby
aktivitet
● styrke arbeidet for likestilling og inkludering
i idretten endå meir, for å stimulere til eit
mangfaldig idrettstilbod
● legge meir til rette for eigenorganisert idrett
– blant anna ved å etablere ordningar for at
fleirbrukshallar òg kan brukast til uorganisert sport
og fritidstilbod for barn og unge
● bygge fleire idrettsanlegg, især der dekninga er
låg
● at reglane for tildeling av spelemiddel må bidra
i retning av meir miljøvenlege løysingar,
eksempelvis erstatningar for gummigranulat på kunstgrasbanar
● styrke arbeidet mot doping og kampfiksing. Doping
i toppidretten er svindel og bør som i
andre land kunne straffeforfølgast. Politiet må få
høve til å samarbeide med idrettens
antidopingorganisasjonar i etterforskinga av dopingsaker.
● møte ulikskapane knytt til fysisk inaktivitet og
sosiale helseforskjellar med tiltak som bidrar
til at fleire samfunnsgrupper kjem i aktivitet
● forske meir på korleis ein klarer å motivere og
inkludere alle til meir fysisk aktivitet
● stimulere til fysisk aktivitet gjennom å bygge ut
nærmiljøanlegg, turløyper og utandørs
treningsanlegg som er tilgjengelege for alle
● likestille paraidrettsutøvarar med andre idrettsutøvarar
2.10 Det livssynsopne samfunnet
Diskriminering basert på religion er ein global trend.
Trus- og livssynsfridomen er under
press, også i Noreg. Politikken som blir ført må sørge
for at enkeltmenneske og grupper blir
behandla som likeverdige. Livssynsopenheit og religionsdialog
speler ei viktig rolle i
samfunnet.
I eit livssynsope samfunn erkjenner og respekterer
vi mangfaldet av religionar og livssyn. Dei
blir ikkje gøymt bort, men er ein naturleg del av
samfunnet. Trusfridomen gjeld for alle.
Samtidig må vi ha rom for religionskritikk, og reflektere
rundt spenningar mellomtrusfridomen og diskriminering/ negativ sosial kontroll. Men ytringsfridomen har også her ei
grense. Den skal ikkje misbrukast til å sette ulike
religiøse grupper opp mot kvarandre.
Religions- og livssynsorganisasjonar speler ei viktig
rolle i samfunnsveven. Partiet Sentrum
meiner det er viktig å anerkjenne at religion og livssyn
betyr mykje for den enkelte. For at vi
betre skal forstå kvarandre, må ein bygge ned frykta
for at andre menneske trur og tenker
annleis enn ein sjølv.
Vi trur på dialog mellom menneske av ulike overtydingar.
Det er viktig å kunne ha ein
ståstad, men samtidig ha ei vilkårslaus openheit overfor
dei som tenker annleis enn ein sjølv.
Openheit og respekt kan vere ei krevjande øving, men
er avgjerande for at vi skal lukkast
som livssynsope samfunn.
Målet med dialog treng ikkje vere å oppnå semje, men
å bygge openheit og respekt. Vi må
leve med at nokre spørsmål er krevjande. Ingen er
tent med at desse spørsmåla blir
forenkla. Vi må tore å løfte spørsmåla som dirrar,
og vi må tore å gi rom for det som er
annleis.
Trus- og livssynssamfunn bidrar til å skape gode lokalsamfunn.
Desse fellesskapane bidrar
til opplæring for barn og vaksne, sosiale aktivitetar,
besøkstenester, møteplassar, leksehjelp,
skulefritidstilbod, konflikthandtering, familierådgiving,
språkopplæring, musikk- og
kulturaktivitetar og trus- og livssynsdialog.
Ein føresetnad for ein livssynsopen politikk er at
den blir basert på likebehandling mellom
trus- og livssynssamfunna og er i samsvar med menneskerettane.
Trus- og
livssynsperspektiv må varetakast i heile samfunnsveven.
Det utvida trus- og livssynsmangfaldet påverkar våre
institusjonar. Det må framleis jobbast
for at alle sektorar gjer alle tenester likeverdige
når det gjeld å møte menneske sitt åndelege
og eksistensielle behov.
Vi må bygge vidare på våre gode erfaringar som ein
funksjonell usemjefellesskap. Det er
mogleg å oppnå samhald i mangfald. Vi må fortsette
samarbeidet på tvers av trus- og
livssynsskilje, minoritetar og majoritet. Samarbeidsrådet
for trus- og livssynssamfunn (STL)
speler ei nøkkelrolle.
Det skal vere godt å vere livssynsminoritet i Noreg,
òg i framtida.
Den norske kyrkja er største trussamfunn og medlemsorganisasjon
her i landet. 3,7 millionar
innbyggarar er medlemmar. Om lag 8 av 10 medlemmar
besøker kyrkja i løpet av året, isorg, glede, krise eller som ein del av vekas aktivitetar. Den norske kyrkja er til stades over
heile landet med over 1200 kyrkjelydar med tilsette
og frivillige som legg til rette for
gudstenester, kulturaktivitetar, omsorgstenester og
tilbod til barn og unge. Medarbeidarane i
kyrkja er òg viktige for beredskapsarbeidet i Noreg,
og stiller opp for lokalsamfunn i
vanskelege tider. Mange av kyrkjebygga er viktige
kulturskattar som må vernast. Som
folkekyrkje representerer Den norske kyrkja ein samfunnsinstitusjon
som går utover rolla
som trussamfunn. Kyrkja representerer tusen års historie
som samlingspunkt og
samfunnslim i by og bygd, og speler ei viktig rolle
i sorg, glede, kvardag og katastrofe. Den
norske kyrkja, med sine kyrkjebygg spreidd over heile
landet, er både ein viktig kulturarena
og kulturaktør der profesjonelle og amatørar får opptre
saman.
Sjømannskyrkja møter nordmenn i utlandet og skaper
sosiale og kulturelle treffpunkt der folk
er. Sjømannskyrkja finst på alle kontinent og på norsk
kontinentalsokkel, og har
spesialkompetanse på kriseberedskap.
Den norske kyrkja og dei kyrkjelege organisasjonar
og institusjonar har historisk vore
innovative og løyst behov som det offentlege ikkje
har klart å løyse. Også i dag bidrar kyrkja
med samfunnsbyggande innsats på mange område innanfor
familievern, samtalehjelp,
barnehagar, eldreomsorg og rusomsorg.
Sentrum vil:
● styrke medvitet kring det livssynsopne samfunn på
alle samfunnsplan
● sikre tiltak som fremmar trus- og livssynsdialog
● sikre likeverdige tilbod på trus- og livssynsområdet
i alle sektorar
● vidareføre prinsippet om trus- og livssynsfridom,
samarbeid og tillit til trus- og
livssynssamfunna
● vidareføre trussamfunnslova med dagens støtteordningar
til trus- og livssynsamfunn og til
Den norske kyrkja
● vidareføre Den norske kyrkja som ei grunnlovforankra
folkekyrkje
● sikre ei føreseieleg finansiering som fyller statens
forpliktingar til å støtte under Den norske
kyrkjas moglegheit til å vere ei landsdekkande folkekyrkje
● sikre ei føreseieleg finansiering av alle trus-
og livssynssamfunn● stille krav til universell utforming av trussamfunna sine bygningar
● sikre kyrkjebygga som viktige kulturminne
2.11 Lære heile livet
Partiet Sentrum vil vidareføre det verdimessige utgangspunktet
for all opplæring, slik det er
definert i lovas formål: «Opplæringa skal byggje på
grunnleggjande verdiar i kristen og
humanistisk arv og tradisjon, slik som respekt for
menneskeverdet og naturen, på
åndsfridom, nestekjærleik, tilgjeving, likeverd og
solidaritet, verdiar som òg kjem til uttrykk i
ulike religionar og livssyn og som er forankra i menneskerettane».
Utdanningspolitikken er forankra i eit menneskesyn
med respekt for menneskeverd og
utvikling hos det enkelte individet. I alle «system»
er det ein ibuande fare for at systemet i
seg sjølv blir viktigare enn individa. Partiet Sentrum
vil sette menneske og berekraft først,
også i utdanningssystemet. Omgrepsbruk gir viktige
signal om vektlegging og perspektiv.
Omgrepa «drop-outs», «bortveljarar» eller «push-outs»
seier noko om det er systemet eller
individet som sviktar. «Drop-outs» signaliserer at
det er eleven som sviktar skulen.
«Bortveljarar» signaliserer at individet tar eit ansvar
når systemet sviktar. «Push-outs» gir
assosiasjonar til eit system som i praksis støyter
ut dei som ikkje passar inn.
Sentrum meiner at utdanningssystemet må baserast på
eit likeverd mellom det yrkesfaglege
og det akademiske utdanningsløpet. Det vil bidra til
større meistringskjensle hos fleire og
høgare grad av gjennomføring, og vere eit positivt
bidrag med tanke på unge som slit med
psykiske helseplager. Det er ei særskild utfordring
at grunnskulen prioriterer å førebu
elevane mest for det studiespesialiserande løpet.
Sentrum meiner det må bli tatt ein grundig
gjennomgang av kva elevane blir målt på undervegs
og ved avslutning av grunnskulen og
korleis ulike fagområde blir vektlagt i undervisinga
og elevvurderinga. Målet for
utdanningspolitikken må dreiast frå å få så mange
som mogleg til å ta høgare akademisk
utdanning, til at alle skal få sjansen til å komme
inn i arbeidslivet med rett kompetanse til rett
tid.
Ein strategi som fremmar livslang læring avheng av
at utdanningssystemet har gode
ordningar og system for dette, og at det samtidig
er god forståing og verdsetting av læringa
som skjer utanfor den formelle utdanninga. Gode system
rundt verdsetting av tidlegare
læring, uansett kor den har funne stad, er avgjerande
for å gjere utdanningane fleksible ogtilgjengelege. Det må vere ei reell moglegheit å kvalifisere for opptak til, eller få godkjent
delar av, eit studium på grunnlag av realkompetansevurdering.
Sjå også kap. 3.5 Anstendig arbeid.
Alle barn og unge skal oppleve meistring
Alle barn og unge har lik rett til å utvikle seg og
lik rett til utdanning. Partiet Sentrum vil sikre
ei inkluderande og rettferdig utdanning som fremmar
moglegheiter for livslang læring for alle.
Vi vil sørge for at grupper som i dag har stort fråfall
i skulen, eller hamnar utanfor arbeidslivet
raskt etter utdanning, best mogleg kan meistre eige
liv og vere aktive deltakarar i utdanning,
arbeid og samfunnsliv.
Sentrum vil sikre at alle elevar, lærlingar og studentar,
frå 1. klasse til høgare utdanning,
tileignar seg den kompetansen som er naudsynt for
å fremme berekraftig utvikling. I det ligg
blant anna å fremme menneskerettar, likestilling og
ein freds- og ikkjevaldskultur – både i
barn og unges eigen skulekvardag og som sentrale tema
i opplæringa.
Barn og unge er både lokale, nasjonale og globale
borgarar, og må utdannast til å kjenne
både rettane og pliktene denne borgarskapen medfører.
Danning for ei berekraftig framtid
Barnet sitt beste skal vere eit grunnleggande omsyn
ved alle handlingar som angår barn, slik
det blir fastslått i FNs barnekonvensjon. Det gjeld
når rammer for barnehagen og skulen som
heilskap blir lagt, og når det blir tatt avgjerder
som påverkar den enkelte elev eller lærling.
Barn og unge har rett til å bli høyrt i alle saker
som gjeld dei sjølv.
Globale miljøutfordringar og ny teknologi krev modige
og kompetente unge som kan ta
initiativ til endringar og vere med på å utvikle nye
løysingar og tankesett. I ei
internasjonalisert verd må danningsprosjektet i skulen
handle om fellesskap, sosial
rettferdighet og kultur- og livssynsforståing. Skulen
må trekke inn nye metodar og
opplæringsprogram som støttar ei berekraftig utvikling,
lokalt og globalt.
Kunnskapsutviklinga må pregast av ei kunnskapsbasert
og brei forståing av kreativ tenking
innan alle fagområde. Fagfornyinga som førte til nye
læreplanar frå 2020 og 2021 trekker
skulen i riktig retning. Dei tverrfaglege temaa gir
auka fokus på sentrale fellesverdiar for heile
samfunnet vårt, som demokrati og berekraft. Dei tverrfaglege
temaa bidrar òg til å førebu
eleven og lærlingen på livet etter skulen, og på kompetansen
som vil spørjast etter i vaksen-
og arbeidslivet. Dette må òg speglast i sluttvurderingar
og fag- og timefordeling.Sentrum vil:
● sørge for at danningsoppdraget i formålsparagrafen
til skulen får reell plass i
skulekvardagen
● satse på god praksis og riktige insentiv for opptak
på grunnlag av realkompetanse
● styrke verdsetting av erfaringsbasert kompetanse.
Det må settast inn meir ressursar på
yrkesprøving for å vurdere realkompetanse
● investere tilstrekkelege ressursar for at det formelle
utdanningssystemet aktivt skal bidra til
livslang læring. Individ sin evne til å betale skal
ikkje vere eit kriterium for å bli
realkompetansevurdert. Institusjonar skal ikkje miste
inntekter fordi dei gir nokon ei
moglegheit til å ta eit studium på kortare tid.
● forenkle systemet med tanke på realkompetansevurdering
● sikre nettbaserte opplæringstilbod og satse meir
på god nettpedagogikk, det er for mange
den einaste moglegheita for tilgang til utdanning
● vareta desentraliserte utdanningstilbod
● sikre at barn og unges stemme skal høyrast i alle
aktivitetar og organ i skulen
● innføre eit meir utviklingsorientert vurderingssystem,
med meir konkret tilbakemelding på
utviklingsområde, meir fagleg dialog med eleven og
mindre bruk av talkarakterar
● utfordre fagmiljøa til å føreslå nye former for
summativ vurdering, som harmoniserer med
dagens læreplanar og framtidas skule. Det bør blant
anna gjerast forsøk med sluttvurdering i
dei tverrfaglege temaa
● greie ut ei ny fag- og timefordeling som baserer
seg på kompetansebehova i framtida
● gi alle elevar frå 5. trinn minst éin skuletime
per veke, vurdert til deltatt/ ikkje deltatt, som
tar for seg tema som ikkje eignar seg for vurdering,
eller ikkje naturleg fell inn under dei
andre faga. Døme på dette kan vere psykisk helse,
konfliktløysing, relasjonar, rettar og
seksualitet. Denne undervisinga kan gjerne gjennomførast
av andre fagpersonar enn
pedagogar
● legge meir vekt på berekraft og berekraftsmåla i
læreplanen for yrkesfaga
● få kultur-, religions- og livssynsdialog meir i
fokus i læreplanen● oppretthalde retten til spesialundervising
● stanse bruk av PISA-testane og andre nasjonale eller
regionale prøver brukt for
samanlikning og rangering av skular og kommunar
● behalde nasjonale prøver som kartleggingsprøver,
med tilhøyrande verktøy for å løfte den
enkelte eleven. Resultata på prøvene skal ikkje offentleggjerast
● at testar som blir pålagt av nasjonalt eller regionalt
nivå skal ha med verktøy for oppfølging
● intensivere innsatsen for å rettleie ungdommar inn
i utdanningar samfunnet treng
● individuelle opplæringsplanar skal spegle elevens
reelle behov, uavhengig av tilgjengelege
ressursar. Og inkludere gap-analyse som skildrar behov,
tilgjengeleg støtte og måloppnåing
Bygge kompetanse i laget rundt barnet
Målet om ein skule for alle føreset ein respekt for
at kompetanse er viktig. For å sikre at barn
og unge får den støtta dei treng i sin opplæringssituasjon,
må skulen anerkjenne at andre
kan ha den kompetansen dei sjølv ikkje har. Det må
innarbeidast i skulens praksis at den
leitar etter og utnyttar moglegheitene som finst i
fagmiljøa rundt og utanfor skulen, òg utanfor
kommune og fylke. Særskilt viktig blir det å ha merksemd
på sårbare barn og deira behov for
kompetanse frå fleire instansar.
Ein skule som verdset mangfald vil godta barnet si
røyst og foreldras medverknad.
Kontaktlærarane må ha rammer som gjer det mogleg å
vareta ulike behov elevane har,
samtidig som behovet for fleire yrkesgrupper inn i
skulen må imøtekommast.
Det må vektleggast at skulen tar i bruk læringsressursar
og teknologi som kan komme
barnet eller ungdommen til nytte i undervisinga.
Sentrum vil:
● etablere eit lag rundt eleven med tverrfagleg og
tverretatleg kompetanse
● evaluere lærarnorma, med særleg blikk på om den
svekker handlingsrommet kommunane
har til å tilsette andre yrkesgrupper, og om den tar
ressursar frå andre viktige funksjonar som
til dømes leiing og støttefunksjonar
● auke kontaktlæraranes nedslag i undervising – for
å gi dei nok tid til å følge opp læringa til
elevane, kontakten med foreldra og deltaking i ressursteam
og eventuelt andre
koordinerande forum● styrke pedagogisk-psykologisk teneste (PPT) i kommunen og fylkeskommunen med både
ressursar og kompetanse, og sørge for at tenesta får
ein tydelegare og meir aktiv plass i
tenestekjeda rundt barnet
● innrette spesialundervisinga og PPT slik at den
startar opp raskast mogleg
● formalisere, styrke og gi myndigheit til koordinatoren
for sårbare barn og ungdom som har
behov for tenester og hjelp frå fleire instansar
● etablere ei nasjonal eining for kompetanseheving
av koordinatorane – ein base der dei kan
hente støtte og rettleiing
● vidareføre spesialpedagogikk som eit obligatorisk
fag i lærarutdanningane
● arbeide for at Demokratisk beredskap mot rasisme,
antisemittisme og udemokratiske
haldningar (Dembra) blir ein del av lærarutdanninga
● sikre elevars rett til språkutvikling på teiknspråk,
alternativ-supplerande kommunikasjon
(ASK) og samisk
● sikre at spesialundervising blir gitt av tilsette
med spesialpedagogisk dugleik
● at alle skular skal ha tilgang til ein sosiallærar-ressurs,
og annan helse- og sosialfagleg
kompetanse
● etablere ei ordning for vidareutdanning av skuleleiarar
på lik linje med kompetanse for
kvalitet
● reversere kravet om at lærarar i barneskulen som
hadde godkjend lærarutdanning då dei
starta si lærargjerning, må ta formell tilleggsutdanning
for å bevare sin status som kvalifisert
lærar
● fjerne kravet om minimum karakteren 4 i matematikk
for å vere kvalifisert for
lærarutdanning
● gi alle nyutdanna lærarar i barnehage, grunnskule
og vidaregåande skule rett til kvalifisert
rettleiing dei to første åra av sin første lærarjobb,
med nasjonale krav til omfang, rammer, og
kompetanse hos rettleiarane
● endre PPU-utdanninga (praktisk pedagogisk utdanning).
Ved mastergrad fortset
PPU-utdanninga som eittårig, men med moglegheit for
2-årig PPU-studium for dei utan
master● at kommunane må bruke statlege instansar som Statped for å supplere eigen kompetanse
overfor barn og unge som treng særskilt tilrettelagd
opplæring når dei sjølv ikkje har
kompetanse på området
La barn vere barn
Når fem- og seksåringar byrjar i skulen, skal dei
møte ein skule som er tilpassa dei.
Pedagogikken for skulestartarane må hente «det beste
frå to tradisjonar», altså barnehage
og skule, slik intensjonen var då seksårsreforma kom.
Barnas leik må vere eit sentralt
element. Barnehage, skule og skulefritidsordning har
kvar sin eigenart og kvar sine
oppgåver som skal varetakast. Samarbeid mellom institusjonane
er viktig for varetaking av
barna.
Barnehagen er viktig for barne- og familieliv, for
likestilling og for sosial- og
integreringsarbeidet. Omsorg er livsnødvendig, og
ei av dei fire lovpålagde oppgåvene
barnehagen har. Kunnskap om dei aller yngste barna
og deira særlege behov for omsorg,
tryggleik og tilknyting som basis for livet må styrkast
i utdanningar for yrke i barnehagen, og
få auka merksemd av styresmakter og forskingsmiljø.
Sentrum vil:
● innføre ein heilt ny pedagogikk for 1. trinn i tråd
med intensjonen i seksårsreforma, der
sosial tryggleik, språk og praktiske dugleikar blir
styrkt gjennom fri leik og vaksenstyrte
aktivitetar som er tilpassa dei yngste barnas behov
og nivå
● redusere krav til stillesitting, teoretisk kunnskap
og fokus på prestasjonar dei første
skuleåra, slik at alle barn kan meistre felles aktivitetar,
styrke sjølvtillit og sjølvkjensle og
unngå tidlege nederlag og utanforskap
● at barnehagelærarar med vidareutdanning i begynnaropplæring
skal kunne tilsettast i
skulen, og undervise på 1. og 2. trinn
● styrke kompetansen om barnehagepedagogikk blant
grunnskulelærarar
● stille krav til pedagogisk kompetanse for dagleg
leiing av SFO
● at barn frå offentlege skular og skular regulert
etter friskulelova skal ha same økonomiske
vilkår for deltaking i SFO
● styrke barnehagens omsorgs- og danningsoppgåver
og leikens sentrale plass i
barnehagen● at barnehagebarn tidleg blir kjent med eit mangfald av kulturbakgrunnar og livssyn,
primært gjennom naturlege og daglegdagse møte og samspel,
men òg i planlagde former
● auke forståinga for at barnehagens skuleførebuande
oppgåve blir varetatt gjennom
barnehagens pedagogikk, ikkje ved tilpassing til skulens
pedagogikk og planar
● styrke barnehagelærarnorma slik at ein barnehagelærar/pedagogisk
leiar ikkje skal ha
ansvaret for meir enn seks barn under tre år og tolv
barn over tre år
● arbeide for eit kompetansesystem for barnehagen
som sikrar barnehagelærarar og
fagarbeidarar etter- og vidareutdanning
● at kartlegging av språkevner hos barnehagebarn og
andre forhold berre blir gjort når det er
naudsynt for å vareta dei særskilte behova til barnet
● styrke støtte- og integreringsordningar som gir
råd til barnefamiliar med asyl- og
minoritetsbakgrunn og som erfarer hindringar i å sende
barn i barnehagen
● evaluere ordningar for heim-skule-samarbeidet og
for føresette sin medverknad på fleire
nivå, både i barnehage, SFO og skule
Ein inkluderande skule for alle
Det skal vere plass til alle i den norske skulen.
Eit inkluderande og trygt skulemiljø krev
systematisk innsats, både på det fysiske og det psykososiale
området. Stadig ny
kompetanse er kravd for å ta i bruk kreative læringsformer
og varierte undervisingsmetodar.
Eit mangfald av eigenskapar og kompetanse er eit gode
for både den enkelte og samfunnet.
Elevar og lærlingar skal utfordrast og støttast i
å utvikle seg ut frå eigne premissar, uansett
funksjonsevne, bakgrunn og interesser. Ei brei dekking
av både praktiske, estetiske og
teoretiske fag i heile skuleløpet, og gode yrkesfaglege
fagtilbod, er viktige verkemiddel for å
vareta dette.
Lekser opplevast som ei belasting for mange elevar
og familiar. Vi lærer best når vi opplever
gode kjensler, og leksesituasjonen er dessverre for
mange lite motiverande, anten det er på
grunn av manglande meistring, mangel på fritid eller
avgrensa moglegheiter til støtte frå
heimen. På den andre sida kan lekser ha positiv effekt
når dei blir brukt på riktig måte, for
eksempel med tanke på heim-skule-samarbeid og lesetrening.
Sentrum vil derfor utfordre
skulemyndigheitene til å gjennomføre forsøk med leksefrie
skular, med fokus på bådelæringsutbytte, sosial reproduksjon, motivasjon og barns trivsel. Eit slikt forsøk kan gi både
skulemyndigheiter og pedagogar eit godt grunnlag for
drøftingar om hensikta med lekser og
kost-nytte-effektar, og eventuelt gi gode retningslinjer
og suksesshistorier.
Det kan vere freistande å peike på heildagsskulen
for å løyse fleire utfordringar. Den eine er
korleis lekser og anna heimearbeid reproduserer sosiale
ulikskapar, fordi heimane har ulike
føresetnader for å bidra. Ei anna er tidsklemme for
familiane, og at det kan verke
forlokkande at barna er ferdige med fritidsaktivitetar
når dei kjem heim. Sentrum trur likevel
ikkje at heildagsskule er løysinga. Ein heildagsskule
tar frå familiane valfridom til å tenke
ulikt om behov og prioriteringar. Ein heildagsskule
som inkluderer fritidsaktivitetar vil
øydelegge for det enorme frivillige engasjementet
som finst i dag, og også ta frå dei vaksne
og familiane felles sosiale møteplassar.
Sentrum vil:
● gi alle barn og ungdom rett til å gå på sin nærskule
● sikre at menneske med nedsett funksjonsevne på lik
linje med andre får tilgang til det
fysiske miljøet, til transport, og til informasjons-
og kommunikasjonsteknologi
● hindre fråfall av elevar med praktiske eigenskapar
og interesser gjennom meir praktisk
orienterte kompetansemål, både i praktisk-estetiske
fag og i tradisjonelt teoretiske fag
● sikre eit mangfald av karriererådgivarar i ungdomsskulen
og vidaregåande skule, som
reflekterer elevanes bakgrunn og behov
● styrke samarbeidet mellom skule og næringsliv med
tanke på innovasjon og
entreprenørskap
● styrke tilgangen til lærlingplassar
● styrke yrkesfaga og yrkesfagleg retning både i ungdomsskule
og vidaregåande skule
● behalde moglegheita til å gå vidaregåande utdanning
over fire år. Vidareføre moglegheit til
eit påbyggingsår
● prøve ut den svenske folkehøgskulemodellen som gjer
det mogleg å fullføre vidaregåande
skule basert på folkehøgskulepedagogikk
● at inntaksordningane i vidaregåande opplæring i
størst mogleg grad skal gi alle elevar
likeverdige høve til å velje utdanningsprogram og
skule ut frå evner og interesser● sette strengare krav til lærings- og arbeidsmiljøet for elevar
● gi flest mogleg eit reelt tilbod om folkehøgskule,
blant anna ved å støtte tilrettelegging med
tanke på elevar med funksjonsnedsettingar
● styrke fellesskulen for å unngå utanforskap
● vareta foreldres rett til å velje alternativ grunnskuleopplæring
for sine barn, ved å sikre
tilskot til friskular basert på alternativ pedagogikk
eller livssyn. Eigarar av friskular skal
framleis ikkje kunne ta ut utbytte. Friskulane skal
vere underlagt offentleg oppfølging og
kontroll for å unngå segregering, polarisering og
framandgjering.
● gjennomføre fleire forsøk med leksefri skule
● at så lenge det blir gitt lekser i skulen, skal
det finnast tilbod om leksehjelp av høg kvalitet,
både for barne- og ungdomsskulen
● finne andre løysingar enn heildagsskule som verktøy
for å utjamne sosiale skilnader
● innføre teiknspråk som valfag på ungdomsskulen
Studentvelferd, forsking og høgare utdanning
Sektoren for høgare utdanning (UH-sektoren) er nøkkelen
til omstilling for at Noreg og verda
skal nå FNs berekraftsmål. UH-sektoren bidrar med
forsking, utdanning og formidling av
forskingsbasert kunnskap til alle delar av samfunnet.
Kunnskap er ein av nøklane til eit
verdig liv for individet, og ei berekraftig framtid
for samfunnet.
I dag er det behov for å gjere den kunnskapen universitet
og høgskular har, meir
tilgjengeleg. Menneske i alle aldrar og situasjonar
ønsker å nytte seg av tilbodet om høgare
utdanning, både innan- og utanlands. Det er derfor
viktig at vi har eit tilbod om høgare
utdanning som tar høgd for nettopp dette – ved å legge
til rette for at alle som ønsker det,
skal kunne ta høgare utdanning, uavhengig av livssituasjonen
ein er i.
Partiet Sentrum meiner det er eit behov for meir variasjon
i UH-sektoren. I dagens
styringsregime av universiteta og høgskulane er det
for få mekanismar som opnar for
differensiering i sektoren, og det blir i låg grad
oppfordra til ulikskap. Vi ser behovet for at det
blir greidd ut korleis ein best kan stimulere ulike
institusjonsprofilar, uavhengig av dagens
institusjonskategoriar. Dette bør gjerast med tanke
på å utvikle høg kvalitet i utdanning,forsking og formidling innanfor område der institusjonane har særleg gode føresetnader for å
oppnå det. Partiet Sentrum vil evaluere strukturreforma
innan høgare utdanning og opne for
eit større mangfald innan UH-sektorens institusjonsstruktur.
Kommunar og regionars
prioriteringar for samarbeidet om UH-sektorens samfunnsoppdrag
må vektleggast. Det bør
bli gitt høve til å etablere eigne profesjonshøgskular,
anten som sjølvstendige høgskular eller
som University College i samarbeid med eit større
universitet.
Vi vil styrke fagskulane og legge til rette for at
fagskuleutdanning kan inngå i ei bachelorgrad
ved ein samarbeidande høgskule eller eit universitet.
Det bør jobbast for ein styringsstruktur, særleg med
tanke på regelverk, som er meir
oversiktleg og mindre inngripande enn tilfellet er
i dag. Det bør visast reservasjon med å
avgrense institusjonanes handlingsrom utan at dette
er nøye vurdert som formålstenleg og
naudsynt i tråd med utgreiingsinstruksen. Derfor bør
også dei ulike styringsverkemidla
gjennomgåast for å sikre at desse i sum ikkje gir
eit styringstrykk som er utilsikta høgt.
Utdanningsinstitusjonane har sjølv det primære ansvaret
for kvalitet og relevans på
læringsutbytte til alle sine utdanningar. Vi meiner
at for høg grad av sentral detaljstyring av
utdanninganes innhald kan ha ein negativ effekt på
institusjonanes arbeid med pedagogisk
og fagleg utvikling – og dermed potensielt på kvalitetsarbeidet.
Det er også svært viktig å
kvalitetssikre den utdanninga vi tilbyr i Noreg, og
den utdanninga nordmenn tar utanlands.
Dette for å sikre at den investeringa ein gjer ved
å ta høgare utdanning fører med seg dei
personlege og samfunnsmessige godane vi forventar.
I tillegg til å utdanne studentar, har akademia eit
særleg ansvar for å finne løysingar på dei
utfordringane som pregar verda i dag og i framtida.
FNs berekraftsmål krev nyskapande
løysingar, og då må vi legge til rette for at akademia
kan bidra med den kunnskapen dei har
og tileignar seg ved vidare forsking.
Sentrum vil:
● auke studiestøtta til 12 månader, og knytte den
til 1,5 gonger grunnbeløpet i folketrygda
(G).
● at studentar med barn skal ha rett på 12 månaders
studiestøtte knytt til 2G.
● at studentar med nedsett funksjonsevne skal ha rett
på 12 månaders studiestøtte knytt til
2,5 G.
● vidareføre gratisprinsippet i høgare utdanning● auke dekkingsgrada på studentbustader for å sikre lik tilgang til høgare utdanning
● legge fram ei stortingsmelding om studenthelse,
med formål om å finne tiltak som svarer til
funna i ulike undersøkingar om studentar.
● styrke studentars helse- og velferdstilbod for å
sikre gode førebyggande og behandlande
tiltak i tilknyting til studiestaden
● tilby gratis norskkurs til alle internasjonale studentar
som studerer ved norske
utdanningsinstitusjonar.
● redusere det samla styrings- og rapporteringstrykket
frå overordna myndigheiter med sikte
på å styrke verksemdenes autonomi
● at breidda i samfunnsoppdraget til UH-sektoren må
reflekterast i styringssystemet
● gjere tydeleg at det er ein styrke med universitet,
høgskular og fagskular med ulike profilar
og faglege tyngdepunkt som utfyller kvarandre og varetar
regionane på eit godt vis
● innføre ei meir oversiktleg ordning for godkjenning
og autorisasjon av utdanning tatt
utanlands
● utvikle ein nasjonal strategi med tiltak for å sikre
tilgang til og mangfald ved høgare
utdanningsinstitusjonar. Ikkje ha lovverk som hindrar
innvandrarar sin tilgang på høgare
utdanning
● legge til rette for utanlandsstudium, men samtidig
sørge for at Noreg har stor nok
utdanningskapasitet for ulike yrkesgrupper
● styrke moglegheiter for høgare utdanning i distrikta
● utvikle meir treffsikre opptakskriterium og metodar
til attraktive studium enn karakterar
aleine
● gi studentar rett til dagpengar eller ei tilsvarande
kompensasjonsordning ved permittering
frå deltidsjobb
● innføre ein nasjonal kollektivrabatt for studentar
på minimum 50 % som er uavhengig av
alder, bustad og studiestad
● betre lønsprogresjonen og startløna for stipendiatar● utvikle ei generell norm for påskjøning av undervising på linje med forsking og publisering
● stille krav om studentdeltaking i fleire prosjekt
som er finansiert av Noregs forskingsråd
● sørge for tettare samarbeid mellom styresmakter
og forskingsmiljø for å bidra til
kunnskapsbaserte avgjerder og beredskap
● vidareutvikle og etablere kritisk infrastruktur
for forsking og overvaking
● fremme arbeidsdeling mellom aktørane innan forsking
for å ta vare på, vidareutvikle og
etablere nye fagmiljø og kompetanseområde
● forsterke samarbeid mellom næringar, styresmakter
og forskingsmiljø
● stimulere norske forskarar til internasjonalt samarbeid
og til å søke forskingsmiddel på
internasjonale arenaer
● styrke koordineringa mellom nasjonale og internasjonale
forskingsprogram
● bruke bilaterale forskingsavtalar til å fremme forskingskvalitet,
bidra til utvikling og
kunnskapsdeling, og til å opne marknader for norsk
næringsliv
● likebehandle private og offentlege aktørar innan
sektoren
● fremme fleksible undervisingsformer i høgare utdanning,
med tanke på heil- og
deltidsstudium, campus- og fjernstudentar, digitalt
og fysisk nærvær
● gi forskingsmiljøa gode og føreseielege rammevilkår,
for fri forsking med klima og berekraft
i fokus
● sikre at forskingsresultat, særleg knytt til klima
og berekraft, gjerast lettare tilgjengeleg for
folk utanfor fagmiljøa
2.12 Barnevernet
Barnevern er eit komplekst fagområde som opptar mange
og som dei fleste har eit syn på.
Over tid har tilsette i barnevernet ropt opp om manglande
ressursar og store, krevjande
arbeids- og ansvarsoppgåver. Sentrum meiner vi må
anerkjenne det viktige og krevjande
arbeidet barnevernet står i. Vi ønsker å innføre bemanningsnorm
i barnevernet og arbeide
for kompetanseheving. Høg grad av faglegheit basert
på forsking, erfaringsbasert kunnskapog dialog, saman med tverrfaglegheit og eit livsløpsperspektiv i alle avgjersler, er avgjerande
for eit godt barnevern.
Tillit i befolkninga er viktig for å nå dei som treng
hjelp i vanskelege livssituasjonar. Mange er
redde for å komme i kontakt med barnevernet. For barn
og familiar som ikkje får hjelp til
riktig tid, kan konsekvensane vere store i form av
psykisk uhelse, utanforskap og sosial og
økonomisk ulikskap. Dette rammar enkeltmenneske, men
får òg store samfunnsmessige
omkostningar. Sentrum vil bidra til å styrke tilliten
til og fagkompetansen i barnevernfeltet.
Sentrum vil at barn, foreldre og barnevernfeltet får
naudsynt, politisk prioritering og støtte.
Sentrum vil jobbe for eit barnevern prega av empiri,
tverrfaglegheit med ei heilskapleg og
langsiktig tenking. Det er nødvendig å sørge for at
tilsette har spesialisert barnevernfagleg
kompetanse inklusiv tilstrekkeleg terapeutisk og analytisk
kompetanse.
Sentrum ser nytta og viktigheita av at det finst private
aktørar i barnevernet, men ønsker å
jobbe for auka bruk av ideelle aktørar.
Det er viktig at barnevernet tilpassar seg nye familieformer
og barns liv slik dei blir levd i dag.
Det trengst fleirkulturell kompetanse for å vareta
barns kulturelle, språklege og religiøse
bakgrunn ved val av hjelpe- og omsorgstiltak. Barnevernet
pliktar å undersøke heile
omsorgssituasjonen til barnet. Undersøkinga bør i
større grad enn i dag involvere føresette
utan dagleg omsorg for å sikre omsorgssituasjonen
i sin heilskap.
Brukarmedverknad er viktig for å utvikle gode og verksame
tenester. Større satsing på
fagforum med dialog mellom barn, foreldre, tilsette,
forskarar og andre vil kunne belyse ulike
utfordringar barnevernet står i.
Sentrum ser viktigheita av å komme tidleg inn for
å hindre skeivutvikling og vanskar seinare i
livet. Tverrfagleg lågterskeltilbod bør utprøvast
i alle kommunar. Den kommunale
barnevernstenesta kan bidra i samarbeid med helsestasjon,
psykolog og familieterapeut.
Tidlegare forsking viser at det går best med «barnevernsbarna»
som opplever skulen som
ein fristad. Sentrum ønsker derfor å fokusere på korleis
ein hjelper utsette barn på
skulearenaen.
Fosterheimar og institusjonsplasseringar
For barn og unge som ikkje kan bu i heimen er det
avgjerande at fosterheimane blir sett i
best mogleg stand til å vareta omsorgsoppgåva. For
å kunne gjere gode faglege vurderingarav målretta og tilpassa tiltak er det viktig med grundig kartlegging av barna før eller rett etter
plassering.
Fosterforeldre er ein av dei viktigaste samarbeidspartnarane
for barnevernet. Sentrum
ønsker å styrke dei faglege, økonomiske og juridiske
vilkåra for fosterheimar. Fosterforeldres
stillingsvern er i dag lite regulert i lova. Sentrum
støttar lovforslag om at fosterforeldre skal få
høve til å uttale seg før eit vedtak om omsorgsovertaking
blir oppheva, og at dei blir gitt
klageåtgang på vedtak om flytting frå fosterheimen.
I tillegg ønsker Sentrum at oppheving av
ei omsorgsovertaking skal handsamast i fylkesnemnda.
Dette vil forhindre unødig flytting av
barn i fosterheim. Sentrum vil jobbe for at fosterforeldre
skal kunne få partsrettar etter å ha
vore fosterheim over ei viss tid.
Vidare skal alle fosterheimar sikrast rett og forskriftsfesta
plikt til generell opplæring. Dette
skal òg gjelde fosterforeldre i barnet sin biologiske
familie og nettverk. Like eins må
omsorgstiltak i form av institusjonsplass inneha høg
kvalitet og vere godkjend uavhengig av
om den er statleg, privat/ideell eller kommunal.
Barn som veks opp i fosterheim/institusjon har behov
for ein føreseieleg omsorgssituasjon.
Sentrum meiner det er behov for endringar i reglane
for når partane kan krevje ny sak om
oppheving av vedtak om omsorgsovertaking, og ny samværssak
kan behandlast av
fylkesnemnda (sperrefristen). Kvar gong det blir fremma
ny sak vil barnet kunne oppleve
omsorgssituasjonen som uoversiktleg og utrygg. Barnet
sin trong til ein føreseieleg
omsorgssituasjon må gå før rettstryggleiksomsyn.
Lovendringar og ny barnevernreform
Kommande barnevernsreform, ny barnevernlov og ny fosterheimsstrategi
skal styrke barnet
sitt perspektiv, særlege behov og rett til omsorg
og vern. Barnevernsreforma inneber at
kommunane får auka fagleg og økonomisk ansvar for
barnevernet. Det overordna målet
med reforma er eit betre barnevern, der tenestetilbodet
skal kunne tilpassast lokale behov.
Sentrum ser fordelane ved at barnevernsreforma gir
kommunen større ansvar og fridom til
sjølv å velje tiltak – både hjelpetiltak og omsorgstiltak
– men vi er bekymra for at
kommunane får fullt økonomisk ansvar for ordinære
fosterheimar og auka kommunale
eigendelar for bruk av spesialiserte tiltak. Det er
ein risk for at statlege tiltak blir bygde ned
før kommunane har klart å bygge opp eigne tilbod.
Spesielt vil små kommunar kunne ha
store vanskar med å fylle barnevernsreformas krav
og retningslinjer. Dette kan få store
konsekvensar for våre mest sårbare barn og deira familiar.
Samanstilt med at overordna,kommunal leiing får større ansvar og mynde, er det ein risk for at det faglege nivået og
forsvarlegheitsprinsippet blir svekka av økonomiske
omsyn.
Barnevernsreforma inneber i tillegg store endringar
i finansieringsordninga med fullt
betalingsansvar for kommunane. Det er derfor nærliggande
å forvente ei viss dreiing i
bruken mot økonomisk billegare hjelpetiltak og omsorgstiltak
i form av plasseringar i familie
og nettverk. Dette vil kunne bety lågare etterspørsel
av institusjonsplassar, forsterka
fosterheimar og senter for foreldre og barn. Det inneber
store postar på kommunebudsjettet.
Sjølv om tiltak i nær familie og nettverk kan styrke
prinsippet om biologi og
minste inngrep
,
er det bekymringsfullt med tanke på dei mest utsette
og sårbare barna/ungdommane med
behov for styrkte omsorgs- og åtferdstiltak.
Intensjonen med barnevernsreforma er å gi kommunane
rom til meir førebygging og
samarbeid på tvers av tenester. Måla blir best nådde
gjennom endringar i heile
oppvekstsektoren. Det er behov for å klargjere kommunens
ansvar for generell førebygging
og klarare reglar for barneverntenestas ansvarsområde
og samarbeidsplikt.
Sentrum meiner det er viktig å nytte barneverntenestas
spesifikke fagkompetanse òg i det
generelle førebyggande arbeidet – ikkje eine og åleine
jobbe med lovpålagde oppgåver.
Sentrum vil:
● skape gode rammevilkår for dei tilsette i barneverntenesta
gjennom innføring av
bemanningsnorm og kompetanseheving
● innføre rett og plikt til å ta imot regelmessig
saks- og prosessrettleiing for alle tilsette i
kommunal barnevernteneste
● styrke kommunens lågterskeltilbod og primærførebyggande
arbeid gjennom lovfesting av
retten til foreldrerettleiingstilbod og tverrfagleg,
tidleg hjelp for å hindre utvikling av
problemåtferd og omsorgssvikt
● styrke kompetanseheving på fleirkulturelt barnevern
● vektlegge brukarmedverknad på både individ- og systemnivå
● innføre kunnskap om teikn på omsorgssvikt, vald
og overgrep som obligatorisk pensum for
alle studieretningar innan arbeid med barn og unge
● jobbe for at barnehagar og skular skal ha tilsette
miljøterapeutar med barnevernfagleg
kompetanse● at det skal utarbeidast nasjonale føringar for ettervern for å sikre eit likeverdig og fagleg
godt tilbod
● styrke bruken av familieråd som metode i alle omsorgsovertakingar
● auke rekrutteringa av fosterfamiliar med innvandrarbakgrunn
● styrke den faglege, økonomiske og rettslege stillinga
til fosterheimane
● utvide sperrefristen for ny behandling i fylkesnemnda
for omsorgsovertaking og
samværssaker
● styrke og legge til rette for evidensbasert forsking
i barnevernet
● jobbe for eit gradvis mindre kommersielt barnevern
● sikre at auka ressursbehov hos det kommunale barnevernet,
som følge av
Barnevernsreformas lov- og ansvarsendringar, blir
kompensert gjennom statlege,
øyremerkte overføringar og auka rammer
2.13 Rom for alle: Bustadpolitikk
Alle har behov for ein trygg og god stad å bu. Ein
eigna bustad er derfor ein sentral del av
velferdspolitikken. Bustad må, saman med helse, utdanning
og inntektssikring, forankrast
som den fjerde av velferdspolitikkens pilarar.
Husbankens rolle som bustadsosial støttespelar for
kommunane må styrkast og
vidareutviklast. Kommunane må ha klarare juridiske
rammer for sitt bustadsosiale ansvar.
Samtidig må dei sikrast økonomiske rammer som gjer
det mogleg å vareta ansvaret.
Innovasjon og utvikling må skje i «samskaping» på
tvers av alle sektorar.
Bustadsosialt arbeid omfattar alt kommunane gjer for
å sikre vanskelegstilte på
bustadmarknaden ein trygg busituasjon, som støtte
til å skaffe ein eigna bustad, hjelp til å
meistre busituasjonen sin og til å bli integrert i
samfunnet. Det bustadsosiale arbeidet er for
svakt lovforankra, det fører til at det nedprioriterast
i kommunane opp mot andre lovpålagde
oppgåver.
Dårlege buforhold kan, særleg for barn, vere starten
på ein marginaliseringsprosess.
Kommunen må ha som mål å legge til rette for sosial
inkludering og sikre gode levekår forbarn og unge. Både stat og kommune må ta ansvar og yte innsats i dette arbeidet. Sosial
berekraft i bustadpolitikken dreier seg om å ta bustadsosiale
omsyn i kommunal planlegging,
ved å sikre nye etableringsmodellar og leigebustader
i bustadprosjekt, i eit samspel mellom
oppdragsgivar og utbyggar.
Husbankens låneordningar må støtte opp under dette.
Stadig fleire har ikkje høve til å bli
eigar av den bustaden dei treng, trass i at dei er
i full jobb med vanleg inntekt. Høge
bustadprisar i byane, saman med kravet til eigenkapital
på 15 %, gjer det svært vanskeleg
for unge å kjøpe sin første bustad. For par er sjølv
to fulle BSU-konti langt under halvparten
av den eigenkapitalen dei treng for ein toroms leilegheit
i byane. Partiet Sentrum meiner vi
treng ein auka innsats på sosial bustadbygging som
sikrar unge i etableringsfasen ein trygg
stad å bu, der unge ikkje blir pressa til utleigemarknaden.
Gode bustader og gode buområde førebygger kriminalitet
og fråfall i utdanning. Å satse på
ein sosial bustadpolitikk vil løne seg.
Sentrum vil:
● ha ein handlingsplan for ung bustadpolitikk, med
mål om å legge til rette for at unge i
etableringsfasen kan busette seg der dei ønsker
● sikre Husbanken gode rammer til startlån og opne
for at førstegongsetablerarar kan få
startlån. Ungdom skal også vere ei av Husbankens prioriterte
målgrupper
● vurdere reduksjon av kravet til eigenkapital på
15 %
● ta i bruk verkemiddel og modellar som kombinerer
eige og leige
● stimulere kommunane til å regulere tomter der ein
kan bygge mindre bueiningar
● lovfeste retten til ein eigna bustad for vanskelegstilte
● ta initiativ til ei nasjonal reform av den kommunale
bustadsektoren, med tanke på å styrke
vanskelegstilte sin rett til ein verdig bustad
● styrke kommunens ansvar for å sikre varig bustad
til vanskelegstilte med konkrete krav om
vektlegging av sjølvbestemming, involvering, minstestandard
og kvalitet av bustad
● styrke medverknadsprosessar i det bustadsosiale
arbeidet i kommunane
● vidareføre statlege bidrag til områdesatsingar som
løfter bu- og oppvekstmiljø i
levekårsutsette lokalmiljø● sette ein stoppar for utbyttepolitikk på kommunale utleigebustader
● vidareutvikle private utleigebustader med rett til
kommunal tilvising eller tildeling slik at
fleire kan sikrast ein stabil og trygg buform gjennom
langsiktige avtalar. Det vil gi
kommunane tilgang til fleire kommunalt disponerte
utleigebustader
● sikre at rammene til heistilskotet i Husbanken er
tilstrekkelege
● stimulere til nye buformer for eldre
● sette kommunane i stand til å investere i kommunale
bustader kun for barnefamiliar, med
kort veg til skule, barnehage, helsestasjon og kollektivtilbod
● styrke samskaping på tvers av sektorar i bustadpolitikken
2.14 Like moglegheiter og tilgang til arbeidsmarknaden
Partiet Sentrum vil oppretthalde og styrke den norske/nordiske
samfunnsmodellen, med
arbeid for alle, der alle skal kunne leve av si inntekt,
med små forskjellar, partssamarbeid og
balanse mellom delvis regulert marknadsøkonomi og
offentlege inngrep. Offentleg eigarskap
treng ikkje nødvendigvis bety offentleg styring. Skattlegginga
av norske firma må vere på eit
nivå som gjer dei konkurransedyktige i forhold til
land vi kan samanlikne oss med.
Den aller viktigaste føresetnaden for å få folk i
arbeid, er at samfunnet ser menneske som
ein ressurs, ikkje ei byrde. Menneske har eit grunnleggande
ønske om å vere til nytte for seg
sjølv og andre. Det må vere utgangspunktet for politikken
som skal bidra til at fleire får
moglegheit til å komme i jobb, og behalde jobben.
Ein viktig føresetnad for arbeid er utdanning. Denne
programdelen må derfor sjåast i
samanheng med kap. 2.11 ”Lære heile livet” og kap.
2.7 ”Motarbeide økonomisk utanforskap
og fattigdom i Norge”.
Dyktige fagarbeidarar er avgjerande for at vi skal
klare å auke produktiviteten i åra som
kjem, og med det oppretthalde gode velferdsordningar.
Det er viktig å sikre nok læreplassar
slik at arbeidslivet får den kompetansen ein treng
framover. I 2030 vil det vere eit kraftig
underskot på 171 000 fagarbeidarar innan ulike kategoriar
i Noreg, medan det vil vere store
overskot på dei med høgare utdanning og dei med berre
grunnskule.Innsatsen for å rettleie ungdom inn i utdanningar samfunnet treng må styrkast. Lik rett til
yrkesretta fagopplæring må på plass. Elevar med lærevanskar har stort utbytte av praktisk,
yrkesretta fagopplæring. Likevel får dei ikkje høve
til dette i alle fylke.
Koronakrisa har ramma dei unge særleg hardt når det
gjeld arbeidsløyse, og i starten av
pandemien blei det nær ei tredobling av unge arbeidsledige.
Blant ungdom frå 20 til 24 år er
arbeidsløysa heile 11 prosent, og arbeidsløysa er
dermed størst blant unge. Unge
arbeidsledige har større risiko for å bli arbeidslause
seinare i livet.
Arbeidsførebuande tiltak (AFT) er ikkje tilstrekkeleg
prioritert. Stortinget løyver ikkje pengar
til nok plassar i tiltaket. Arbeid gir sjølvtillit
og meistring for den enkelte. Mange menneske
lever med langvarige psykiske helseutfordringar.
«Først jobb, så trening» («place and train») bør vere
eit førande prinsipp for
arbeidsinkluderinga. Supported Employment (SE) er
jobbstøtte tilpassa personar med
omfattande og samansette støttebehov for å kunne få
og behalde jobb. SE er ein metodikk
som må nyttast i større grad, gjerne saman med det
liknande Individual Placement and
Support (IPS). Det vil utløyse fleire menneskelege
ressursar i det ordinære arbeidslivet.
Arbeid og aktivitet har ein helsefremmande effekt
og er eit viktig utgangspunkt for å oppleve
meistring og ein meiningsfull kvardag, og for å unngå
passivitet og isolasjon. I dag er det for
mange som ikkje kjem seg ut i jobb eller klarer å
behalde arbeidet på grunn av ulike former
for funksjonsnedsettingar. Det å legge til rette for
arbeidsretta tiltak er svært viktig då det har
stor betyding for helse og livskvalitet. Det er behov
for å sjå samla på verkemidla i Nav,
fylkeskommunen som eigar av vidaregåande skule, kommunen,
bransjekontor og
arbeidsmarknadsbedrifter for å skreddarsy gode løysingar
for enkeltindivid.
Mange menneske med helseutfordringar får ikkje del
i dei goda og moglegheitene som
arbeid kan gi. Det er framleis behov for å motverke
stigma og styrke kunnskapen om ulike
helseutfordringar i behandlingsapparatet, blant arbeidsgivarar
og i befolkninga. Det er behov
for støttetilbod i alle kommunar som gir moglegheiter
for ei gradvis tilknyting til arbeidslivet,
som fontenehus.
Målet om at “alle skal med” vil innebere ein skreddarsaum
mot arbeid, slik at fleire kan få
tilgang til dei sosiale, økonomiske og identitetsskapande
goda i arbeidslivet. Samtidig må
samfunnet vise solidaritet med dei av oss som står
langt utanfor arbeidslivet og der arbeid
ikkje er eit mål i livet.Yrkesdeltakinga for ein del innvandrargrupper er langt lågare enn i befolkninga elles. Dette
gjeld særleg innvandrarar som kjem som flyktningar eller på familiegjenforeining. Her trengst
målretta innsats. Menneske som har erfaring med det
norske systemet, kan vere ein ressurs
for dei som har kortare butid i Noreg.
8 av 10 utviklingshemma mellom 18 og 25 år har ikkje
jobb. Kvart år går det ut 800 elevar
med eit sannsynleg behov for tilrettelagt arbeid.
Sidan 2009 har det berre komme til i snitt
300 nye jobbar per år. Med andre ord er det ein solid
mangel på jobbar, og køane veks.
Ein stor andel av døve er utanfor arbeidsmarknaden,
er uføretrygda og fleire slit med psykisk
uhelse.
Sjå også kap. 3.5 Anstendig arbeid.
Sentrum vil:
● redusere arbeidsløysa blant unge etter pandemien
med forsterka tiltak
● styrke arbeidsinkluderande tiltak for menneske med
psykiske helseutfordringar som
baserer seg på “place and train”, som Supported Employment
(SE) og Individual Placement
and Support (IPS)
● auke ramma til Arbeidsførebuande tiltak (AFT)
● kjempe mot stigma og styrke kunnskapen om ulike
helseutfordringar i
behandlingsapparatet, blant arbeidsgivarar og i befolkninga
● auke bevillingane til fontenehus i tråd med behov
i kommunane
● integrere arbeid i behandlings- og oppfølgingstilbod,
særleg innan psykisk helsevern og
tverrfagleg spesialisert rusbehandling
● innføre ein jobbgaranti for utviklingshemma som
kan og vil jobbe etter avslutta skulegang
● sikre at arbeidsførebuande trening blir prioritert,
og at dei personar som treng det, får
tilbodet. Stortinget må presisere at det ikkje er
eit krav om overgang til arbeid på minst 50
prosent, men eit mål
● at lærekandidatordninga må atterhaldast utviklingshemma
og andre med vedtak om
spesialundervising, slik ordninga blir praktisert
i Østfold. Det må sikrast tilstrekkeleg
finansiering til ordninga i alle fylke● stimulere til å auke talet VTA- og VTO-plassar
● sikre forsking på tiltaket Varig tilrettelagt ordinær
verksemd for å dokumentere korleis det
går med arbeidstakarane, og kva slags oppfølging dei
får
● sikre retten til arbeid for dei ureturnerbare asylsøkarane
fram til retur blir mogleg
● legge til rette for at eldre kan jobbe lenger
● arbeide for at døve skal ha likeverdig tilgang til
arbeidslivet
● auke ramma for tilskotsordninga for sosiale entreprenørar
● gi moglegheit for språktrening utan å miste anna
økonomisk støtte (eksempelvis
dagpengar/kontantstøtte)
● styrke innsatsen for å få fleire med redusert funksjonsevne
i arbeid
2.15 Ei likeverdig, offentleg helseteneste
Sentrum vil ha ei likeverdig, offentleg helseteneste
i Noreg og bremse utviklinga av dei
sosiale forskjellane i helse. Menneske må bli sett,
høyrt og forstått som heile menneske i
møte med helsetenesta. Folk er meir enn ein diagnose.
Det psykiske helsetilbodet må
forsterkast, saman med habiliterings- og rehabiliteringsfeltet.
Det vil redusere bruken av ei
kostnadskrevjande spesialisthelseteneste.
Pårørande som ressurs
Pårørande ønsker ofte råd om korleis han eller ho
kan hjelpe den som strever – men òg råd
om korleis han eller ho kan hjelpe seg sjølv. Mange
etterlyser eit godt behandlingstilbod for
den dei er pårørande til, og dei har spørsmål om pasient-
og brukarrettar. Men òg spørsmål
om rettane pårørande har. Pårørande til sjuke og eldre
yter nesten like mange årsverk som
våre helsetilsette gjer. Den største pårørandegruppa
er frå 40–70 år. Det understrekar at
denne omsorga er kritisk viktig å behalde, og viktig
å vareta. For pårørande skal òg leve
eigne liv, med jobb eller utdanning, utan at dei blir
straffa økonomisk.
Framover vil helsepersonell vere ein knapp ressurs.
Derfor må vi finne gode løysingar, slik at
pårørande har høve til å kombinere omsorg med yrkesaktivitet.
Barn skal ikkje ha
omsorgsansvar for familiemedlemmar eller andre. Pårørandemedverknaden
må styrkast.Når ein i familien opplever sjukdom eller kriser, er dette utfordrande for resten av familien. I
tillegg til å legge til rette for at pårørande skal
vere ein ressurs er det stort behov for at
pårørande har tilbod om samtalar, omsorg og rettleiing.
Sentrum vil:
● legge til rette for meir fleksible omsorgsdagar
og pleiepengeordning for sjuke
● styrke retten til velferdspermisjon og andre fleksible
ordningar
● greie ut nødvendige endringar i dei økonomiske kompensasjonsordningane
og
permisjonsbestemmingane
● utvide retten til permisjon «for å gi nødvendig
omsorg til foreldre, ektefelle, sambuar eller
registrert partnar» frå 10 til 20 dagar løna permisjon
● utgreie ein tidskonto
Rusavhengnad og eit verdig behandlings- og oppfølgingstilbod
Rusbruk er ofte forårsaka av livets smerte. Derfor
må menneske som strever med
rusavhengnad bli møtt med forståing i lys av kva dei
har opplevd. Helsetenesta må møte folk
som heile menneske og strekke seg langt for å forstå
kva som ligg bak smerta.
Ruspolitikken må vere kunnskapsbasert og legge særskild
vekt på det førebyggande
arbeidet. Den må redusere skade og fremme god helse
for dei som slit.
FNs kontor for narkotika og kriminalitet (UNODC) og
Verdas helseorganisasjon (WHO) har
tatt til orde for ei endring av tolkinga av narkotikakonvensjonane.
FNs spesialrapportør for
retten til helse meiner at statane bør avkriminalisere
det å bruke og ha narkotika til eigen
bruk, då strafflegging er sett på som eit hinder for
å yte god helsehjelp til utsette grupper.
Partiet Sentrum ser at avkriminalisering kan vere
hensiktsmessig, men før det kan skje må
unge med begynnande narkotikaproblem sikrast eit heilskapleg,
kvalitetssikra og likeverdig
oppfølgingstilbod over heile landet. Unge må bli tilbydd
eit forpliktande løp der ein får hjelp til
å løyse dei bakanforliggande årsakene til rusen. Denne
hjelpa bør bli tilbydd av sosialfagleg
og helsefagleg personell.
Partiet Sentrum støttar Riksadvokatens uttale til
NOU «Fra straff til hjelp»: «[…] det er en
ufravikelig forutsetning for dette standpunktet at
dersom trusselen om straff skal tas bort, mådet utvikles nye virkemidler som er mer forpliktende enn det som følger av forslaget som nå
er lagt frem. Et alternativt oppfølgingsapparat må
være utredet og vedtatt før en så
omfattende rusreform kan settes i kraft.»
Brukarorganisasjonane er ei viktig stemme i all politikkutforming.
Kampen mot stigmatisering
og gamle fordommar er framleis aktuell. Menneskerettane
til rusavhengige må styrkast.
Dagens system for førebygging og oppfølging av ungdom
med rusutfordringar er ikkje godt
nok. Forsking viser at tiltak som kan hjelpe ungdom
med rus er mangelvare over heile
landet. Vi meiner det derfor er behov for ein handlingsplan
som varetar unges situasjon.
Unge som byrjar med rus har ofte samansette utfordringar,
dei strever på fleire livsområde. I
sum opplever vi at unge i denne livssituasjonen har
lita tru på framtida. Unge har behov for
langvarige og føreseielege tiltak og tenester, ikkje
mellombelse prosjekt.
Mange unge i risikosona kan ha vegring mot det offentlege
hjelpeapparatet. Frivillige og
ideelle aktørar som driv førebyggande tiltak, må derfor
sikrast støtte til langsiktig og
føreseieleg drift.
Straff er stigmatiserande, den kan sette djupe spor
i unge sitt liv, og i sterk grad vere
bestemmande for framtidig liv og moglegheiter. Straff
gjer vegen tilbake til samfunnet meir
vanskeleg. Stempling pregar sjølvoppfatning og har
ein negativ effekt på framtidstru. Varig
utanforskap kan bli ein realitet. Samtidig har straff
ein allmennpreventiv og normsettande
effekt. Den representerer for mange unge ei viktig
sperre for å starte med illegale rusmiddel.
Det er viktig med eit lovverk som gir politiet naudsynt
grunnlag for sitt førebyggande arbeid
overfor enkeltpersonar og miljø.
Éin av fire som slit med rusavhengnad har forsøkt
å ta livet sitt, og nesten tre av fire har vore
alvorleg deprimert.
Sentrum vil:
● styrke det rusførebyggande arbeidet med ein handlingsplan
● gi klare føringar i lov eller forskrift som sikrar
at politiet framleis kan drive førebyggande
arbeid
● møte rusavhengige med helsehjelp
● gjennomgå straffetiltak slik at dei står i forhold
til lovbrotet som blir gjort
● fortsette innsatsen mot å hindre produksjon, innførsel
og omsetning av narkotika● styrke tollvesenets og politiets innsats i det narkotikaførebyggande arbeidet
● motarbeide diskriminering i politiet
● sikre økonomiske rammer til brukarorganisasjonar
● gjennomføre ei rusreform som tar sikte på å hjelpe
tunge rusmisbrukarar
● gjennomgå legemiddelassistert rehabilitering (LAR)
med mål om betre rehabilitering og
forsking, og utprøving av legemiddel som er meir tilpassa
den enkelte
● lovfeste SLT-samarbeidet i alle kommunar
● støtte offentlege informasjonskampanjar om skadeverknadene
av rusbruk
● opprette rusmeistringseiningar ved alle norske fengsel
● styrke politiets evne til å etterforske nettbasert
kriminalitet, sal av narkotika og overgrep
● lovfeste retten til ettervern etter avslutta rusbehandling
eller fengselsopphald
● sikre kvinner i aktiv rus eit krisesentertilbod
● styrke behandlingstilbodet i spesialisthelsetenesta
med fokus på tverrfagleg spesialisert
medisinsk, psykologisk og sosialfagleg tilbod
● at politiet framleis skal ha eit ansvar for å avdekke
og førebygge rusbruk
● auke bruken av alternative reaksjonar for personar
med rusproblem som gjer kriminelle
handlingar, som narkotikaprogram med domstolskontroll,
§ 12-soning og EK-soning
● styrke konfliktråda for å redusere behandlingstida
i saker som gjeld unge lovbrytarar
● vidareføre “den gylne regel” som sørger for at bevillingar
til psykiatri og rus aukar minst
like mykje som, eller meir enn, bevillingar til somatiske
helsetilbod
Reproduktiv helse for eit funksjonsfremmande og barnevenleg
samfunn
Innan 2030 skal vi sikre allmenn tilgang til tenester
knytt til seksuell og reproduktiv helse,
inkludert familieplanlegging og tilhøyrande informasjon
og opplæring, og sikre at reproduktiv
helse innarbeidast i nasjonale strategiar og program.Abortspørsmålet inneber ei innebygd motsetning mellom den gravide sin valfridom og verdi
og det ufødde livet sin verdi. Partiet Sentrum meiner
at den gravide er den som i siste
instans best kan gjere avveginga mellom desse omsyna.
I tråd med prinsippet om fosteret
sitt gradvis aukande rettsvern, støttar Sentrum derfor
dagens lovverk, der kvinna sjølv tar
denne avgjerda fram til veke 12. Samtidig ønsker vi
å vurdere ordningar som er mindre
belastande og både gir støtte og tydeleg medbestemming
for den gravide, òg etter 12. veke.
Tanken om reproduktiv rettferd tar høgd for at reell
valfridom fordrar sosial rettferd. Derfor
må retten til å ikkje få barn, retten til å bere fram
eit barn og retten til å fostre opp barn i
trygge omgivnader, uavhengig av livssituasjon, sjåast
i samanheng.
Dette inneber at reproduktive rettar blir sett på
som ein integrert del av ein brei agenda for
sosial rettferd. Dermed blir også faktorar som kjønn,
klasse, alder, etnisitet og funksjonsgrad
relevante. Samfunnet pliktar å legge til rette for
at òg kvinner som til dømes lever med
funksjonsnedsettingar eller står utanfor arbeidslivet,
skal kunne velje å fullføre eit
svangerskap utan å frykte for eigen økonomi og framtid
– om det er dette kvinna sjølv
ønsker.
I staden for å diskutere enkeltindivid sitt moralske
eller umoralske val, vil partiet Sentrum
fokusere på sosial og strukturell urettferd som legg
avgrensingar på kvinners og menns
reproduktive val og fridom. Det viktigaste er då å
skape eit samfunn som legg til rette for
kvinners genuint frie val – uavhengig av kva dei vel.
Som eit eksempel vil vi nemne dette: Så
lenge det å få eit barn med funksjonsnedsetting er
forbunde med eit krevjande liv der
foreldre stadig må kjempe «mot systemet», er kvinners
reproduktive valfridom avgrensa.
Reproduktiv helse og eit funksjonsfremmande samfunn
for alle menneske må derfor sjåast
som to sider av same saka. (Sjå kap. 2.6 Eit universelt
utforma samfunn som er
funksjonsfremmande.)
Dagens abortlov er i hovudsak eit godt kompromiss
mellom kvinnas rett til sjølvbestemming
og omsynet til fosteret. Abort er korkje alltid moralsk
rett eller alltid moralsk feil, og fosteret
må gradvis få auka rettsvern fram mot fødselen. Kvinners
tilgang til sjølvbestemt abort dreier
seg djupast sett om kvinners menneskeverd. I møte
med medisinsk teknologi som gir nye
moglegheiter og ny kunnskap om fosteret, ønsker partiet
Sentrum ein brei, respektfull og
nyansert debatt om kva som i vårt samfunn skal vere
tilgjengeleg for individuelle val.
Sentrum vil:
● behalde 12-vekersgrensa for sjølvbestemt abort● analysere alternativ til dagens abortnemnd med sikte på å avvikle abortnemndene slik dei
er i dag og utvikle eit betre, meir varetakande alternativ
● vidareføre dagens lovgiving for svangerskapsavbrot
etter veke 18
● betre støtteordningar for familiar der barn eller
foreldre lever med funksjonsnedsettingar
● redusere stigma knytt til tenåringsgraviditet spesielt
og uplanlagde svangerskap generelt.
Og redusere stigma knytt til det å velje å ikkje få
barn
● at foreldre uavhengig av livssituasjon og inntekt
skal ha like rettar til betalt
fødselspermisjon
● betre støtteordningar for unge foreldre og studentar
med barn
● sikre gravide kvinner tilgang til rådgiving
● vidareføre og styrke rettleiingstenestene Amathea
og Sex og samfunn
● sikre tilgang til gratis prevensjon for ungdom
● innføre betre støtteordningar for unge foreldre
og studentar med barn, blant anna ved å
utvide overgangsstønaden og gi heiltidsstudentar rett
til foreldrepermisjon
● gi småbarnsforeldre rett til 6-timarsdag fram til
barnet er 3 år
● styrke barselomsorga og gi mor ein eigen barselpermisjon
på 14 veker som startar 3 veker
før termin
● for alle premature fødslar skal perioden for foreldrepengar
først starte når barnet kjem
heim frå sjukehus. (I dag gjeld denne retten berre
tidlegpremature – fødd før veke 33.) Så
lenge barnet ligg på sjukehus, skal foreldre få pleiepengar
Fastlegeordninga
Fastlegeordninga krev ytterlegare opptrapping. Fastlegane
står pasientane nærmast – der
dei bur. Fastlegeordninga er sjølve ryggrada i helsetenesta
og svært populær i befolkninga.
Portvaktfunksjonen som fastlegeordninga har, ved å
sortere ut dei pasientar og
problemstillingar som treng undersøking og behandling
i spesialisthelsetenesta, er ein
vesentleg føresetnad for at spesialisthelsetenesta
slik vi kjenner ho skal overleve.
Fastlegane har høg arbeidsbelasting, særleg knytt
til legevakt. Sentrum vil styrke
fastlegeordninga.Sentrum vil:
● auke bevillingane til allmennlegetenesta
● auke ramma til fastlegeordninga for å gi fastlegane
meir tid til kvar pasient og meir tid til å
halde seg fagleg oppdatert
● få på plass ei nasjonal ALIS-ordning (Allmennlegar
i spesialisering), så alle nye
allmennlegar får ein føreseieleg og trygg veg inn
i allmennlegeyrket
● sørge for at legevakt blir ein integrert og heilskapleg
del av fastlegejobben, og at legane
blir kompensert for den vaktberedskapen dette utgjer
Spesialisthelsetenesta
Spesialisthelsetenesta skal sikre innbyggarane i heile
landet likeverdige spesialiserte
helsetenester av høg kvalitet. Eit sterkt offentleg
helsevesen er berebjelken i dette.
Grunnleggande sjukehusfunksjonar skal så langt som
råd finnast innanfor overkommeleg
reiseavstand i heile landet, men nokre tenester er
så avanserte at dei må samlast i færre
senter, for å sikre kompetansen.
Etter at sjukehusa blei organisert i helseføretak,
har vi enda opp med ein styrings- og
leiingsmodell innan spesialisthelsetenesta som kanskje
er eigna for kommersielle konsern
og byråkratiske organisasjonar – men lite eigna for
å halde fokus på pasienten og dei
overordna verdiane som bør vere styrande for helsevesenet.
Dagens organisering og finansiering av spesialisthelsetenesta
syner klart at “New Public
Management” (NPM) kjem til kort når velferdssamfunnet
skal løyse oppgåver som rører
sentrale område i menneske sitt liv. Ei kvantitativ,
bedriftsøkonomisk tilnærming til drift av
sjukehus har bl.a. ført til eit system med stor vekt
på teljing av eit utal indikatorar, der
inntrykket dessverre ofte er at ein har lett for å
vektlegge det som er enklast å telle, framfor
det som er viktigast. Partiet Sentrum fryktar at pasientfokuset
til helseprofesjonane er under
press i dagens helsevesen.
Sjukehusreforma i Skottland og tillitsreforma i København
viser at det finst gode alternativ til
New Public Management. Den demokratiske styringa må
styrkast, fagprofesjonanes rolle må
gjenreisast og innbyggaranes behov må settast i sentrum.Organiseringa må basere seg på tillit og medbestemming, ikkje berre måling og kontroll.
Utvikling bør drivast fram av innbyggaranes behov
og tilsette sin kompetanse.
Helseføretaksmodellen har òg ført til at nye sjukehusbygg
må finansierast gjennom overskot,
og dermed oftast tilsvarande kutt, i eiga drift. Sjukehusa
er under stort press. Befolkninga blir
eldre, og behovet for tenester aukar. Samtidig blir
nye sjukehus bygd med for få
sengeplassar, for få rom og for låg kapasitet – blant
anna fordi investeringa må dekkast inn
av overskot i drifta. Staten bør i høgare grad bidra
med eigne investeringsmiddel når nye
sjukehus skal realiserast, slik at dimensjoneringa
blir ut frå befolkningas behov og ikkje ut frå
kva helseføretaket klarer å finansiere gjennom overskot
i drift.
Samhandlingsreforma har hatt ei positiv målsetting
om å flytte fokus frå å reparere til å
førebygge, og å flytte relevante oppgåver ut frå svært
dyr spesialisthelseteneste til relativt
sett mindre kostnadskrevjande kommunehelseteneste.
Dessverre har verken ressurstilgang,
kompetanse eller kapasitet i kommunehelsetenesta auka
i same omfang som
oppgåveoverføringa. Det må derfor gjerast ein realistisk
gjennomgang av
samhandlingsreforma for ei meir hensiktsmessig arbeidsdeling
mellom
spesialisthelsetenesta og primærhelsetenesta. Då må
ein eventuelt vere villig til å flytte
ressursar for ei betre tenesteyting.
Spesialisthelsetenesta bør ikkje bygge ned sengetalet
slik at alle pasientar må skrivast ut
tidleg. Flytting mellom ulike sjukehus bør bli unngått
om det ikkje er nødvendig for å få meir
spesialisert kompetanse og behandling. Kort liggetid
er ikkje nødvendigvis god behandling,
og pasienten må i størst mogleg grad sleppe å møte
på stadig nye personar i
behandlingskjeda. Organisering av behandling og omsorg
må ikkje føresette at alle har
nokon som kan passe på dei i subakuttfasar.
Ein bør òg utgreie om spesialisthelsetenesta skal
utvikle målretta omsorgstilbod for
særskilde pasientgrupper, spesielt pasientar som ikkje
har samtykkekompetanse og/eller på
anna grunnlag har vanskar med å samarbeide med kommunane
om kommunanes frivillige
tilbod. Dette kan gjelde pasientar innanfor sikkerheitspsykiatri
eller pasientar som på anna
grunnlag treng andre rammer rundt si behandling enn
det fullt frivillige. Pasient- og
brukarrettslova, Lov om psykisk helsevern og Helse-
og omsorgstenestelova må òg justerast
slik at det vil bli lettare å gi ambivalente pasientar
kontinuerlege helsetenester ved behov.
Arbeidet for mindre og riktig bruk av tvang i det
psykiske helsevernet er svært viktig. Men
lovforslaget om «Tvangsavgrensing» inneber så sterk
grad av forbod mot tvangsmiddel at
det ikkje bør bli vedteke som føreslått.Det psykiske helsevernet må styrkast både på spesialisthelsetenestenivå og på kommunalt
nivå. Psykisk helsevern må ikkje tillatast å bygge ned eksisterande sengeplassar, heller
auke talet.
Distriktspsykiatriske senter (DPS) må kunne ha personar
med alvorleg psykisk sjukdom
lenge i behandling, fortrinnsvis hos same behandlar.
DPS-ane må oppmuntrast til
samordning med tverrfagleg spesialisert rusbehandling
(TSB) og habiliteringsteam.
Pasientane som bruker desse tenestene, har ofte behov
for samansette tenester. DPS må
ikkje flyttast organisatorisk ut av spesialisthelsetenesta,
men kommunane bør få fleire
kommunepsykologar.
Innføring av pakkeforløp i norsk spesialisthelseteneste,
og dermed standardiserte forløp for
dei enkelte sjukdomsgruppene, inneber ei styrking
av det systematiske arbeidet og slik sett
ei klar moglegheit for kvalitetsforbetring. Men ein
slik gevinst føreset at dei standardiserte
pakkeforløpa ikkje koplast rigid til diagnosar og
til finansiering, på ein slik måte at den
naudsynte individualiseringa av sjukdomsbehandlinga
forsvinn. Dette gjeld i særleg grad
innan psykisk helsevern og tverrfagleg spesialisert
rusbehandling. Viss finansiering av
behandlinga av eit psykisk problem blir kopla til
eit standard pakkeforløp, risikerer vi at
mange behandlingsseriar blir utilstrekkelege og dermed
meir eller mindre bortkasta. Dette er
ei utvikling Partiet Sentrum vil motverke. Innsatsstyrt
finansiering i psykisk helsevern og
tverrfagleg spesialisert rusbehandling bør avviklast.
Rammefinansiering av psykisk
helsevern og tverrfagleg spesialisert rusbehandling
vil gi ei betre behandling.
Sjukehusa våre ligg langt bak resten av samfunnet
når det kjem til digitale
kommunikasjonsløysingar. Spesialisthelsetenesta treng
eit IKT-løft for å sikre god
pasientsikkerheit og effektiv ressursbruk. Vi må sikre
at spesialisthelsetenesta og
kommunane har system som snakkar saman saumlaust,
og sikre brukarvenlege digitale
løysingar som lettar arbeidsdagen for dei tilsette
i både primærhelsetenesta og
spesialisthelsetenesta.
Rekruttering til ulike helseprofesjonar må styrkast
og underdekking av spesialistar, både i
legeyrket og elles, må rettast på. Ressursar som i
dag blir brukt på dyre vikarordningar og
private tilbod bør gradvis og i større grad rettast
mot styrking av det offentlege tilbodet.
Noreg bør òg i større grad utdanne sine eigne spesialistar.
Det er eit stort paradoks at knapt
halvparten av nyutdanna legar får jobb som LIS 1 (tidlegare
turnusteneste) og at svært
mange derfor må vente i til dels lang tid på dette,
medan norsk helsevesen har stor mangel
på legespesialistar og bruker store summar på ulike
vikarbyrå.
Sentrum vil:● styrke det offentlege helsevesenet som berebjelken i å tilby likeverdige helsetenester til
heile landet
● pasientar skal få tilbod om digitale konsultasjonar
der det er helsefagleg tilrådeleg
● endre dei regionale helseføretaka og gjeninnføre
større politisk styring av
spesialisthelsetenesta
● evaluere finansieringsmodellen med sikte på auka
andel rammefinansiering og mindre
innsatsstyrt finansiering
● avvikle innsatsstyrt finansiering innan psykisk
helsevern og tverrfagleg spesialisert
rusbehandling
● at sjukehusbygg skal finansierast åtskilt frå drift
av sjukehuset
● bygge sjukehus som har stor nok kapasitet og som
kan tilpassast til framtidige endringar
og behov
● bevare velfungerande lokalsjukehus og legge til
rette for fordeling av spesialistoppgåver
mellom sjukehusa, basert på etablerte fagmiljø
● sikre fødetilbod med høg kvalitet innan rimeleg
reiseavstand i heile landet
● utruste sjukehusa til å handtere kriser, i tillegg
til å oppretthalde normal drift
● gjere ei evaluering av samhandlingsreforma, og særskilt
sjå på ansvars- og
oppgåvefordeling mellom spesialisthelsetenesta og
kommunen med utgangspunkt i kva det
er realistisk at kommunane kan ha kompetanse på
● styrke den spesialiserte utdanninga av ulike helsepersonell;
bl.a. auke talet på LIS
1-stillingar, slik at nyutdanna legar så raskt som
mogleg får gjennomført si spesialisering
● auke talet på lege-i-spesialisering-stillingar i
psykiatri
● sørge for at ikkje kopling mellom pakkeforløp og
finansiering av spesialisthelsetenesta
reduserer høvet til å individuelt tilpasse behandlinga
til enkeltpasientens behov
● vidareføre og kvalitetssikre “den gylne regel” som
sørger for at bevillingar til psykiatri og
rus aukar minst like mykje som, eller meir enn, bevillingar
til somatiske helsetilbod
● innføre ein opptrappingsplan for psykisk helse med
øyremerkte middel● prioritere tidleg intervensjon for å motverke utanforskap og psykisk sjukdom
● stanse nedbygginga av døgnplassar i psykiatrien
og innan tverrfagleg spesialisert
rusbehandling
● at pasientar med langvarige og samansette behov
fortrinnsvis får hjelpa av den same
behandlaren i lengre sjukdomsperiodar
● styrke arbeidet for å vareta god hjernehelse
● sikre momsfritak for godkjend alternativ og komplementær
behandling
● styrke satsinga på FACT (Flexible Assertive Community
Treatment team), ein
samhandlingsmodell mellom spesialisthelsetenesta og
kommunen, som rettar seg mot
personar med alvorlege psykiske lidingar og med store
og samansette problem. FACT er eit
godt tiltak der evaluering viser at pasientar opplever
redusert sjukdomstrykk og behov for
innlegging
Rus og psykisk sjukdom (ROP)
Rundt 6 500 menneske i Noreg er hardt ramma av både
ruslidingar og psykisk sjukdom
(ROP). Desse menneska fell ofte mellom to stolar i
hjelpeapparatet, sjølv om dei har ei stor
sjukdomsbyrde. Dei det gjeld, oppfattar helsetilbodet
som fragmentert. Mange opplever å bli
svikta av det kommunale hjelpeapparatet, og går inn
og ut av fengsel og
behandlingsinstitusjonar utan at nokon tar eit heilskapleg
ansvar for livssituasjonen. Det er
ein svært sårbar situasjon med høg risiko for tidleg
død.
Det er påpeikt svikt i oppfølginga ved fleirtalet
av dei distriktspsykiatriske poliklinikkane.
Kartlegging og undersøking av desse menneska er mangelfull,
og dei får ikkje god nok hjelp
til bumeistring i kommunane. Kommunane manglar ofte
planar og tiltak for kriser og forverra
situasjonar, og systematisk oppfølging av barna til
pasientane. Busituasjonen til denne
gruppa har stadig blitt forverra, sjølv under planperioden
for Opptrappingsplanen for rusfeltet
(2016-2020). Busituasjonen til ROP-pasientane er urovekkjande.
Rutinane for varsling etter
sjølvmordsforsøk og overdosar mellom kommune og spesialisthelseteneste
er for dårlege i
dei fleste kommunar.
Noreg ligg høgt samanlikna med andre land. Her til
lands er det nesten 300
overdosedødsfall per år. Personar som er samtidig
ramma av rusutfordringar og psykisk
sjukdom, har same rett til eit likeverdig helsetilbod,
både i fengsel og i
spesialisthelsetenesta.Sentrum vil:
● sikre personar som er samtidig ramma av rusutfordringar
og psykisk sjukdom (ROP) betre
og samordna tenester
● ta initiativ til ein ny nasjonal handlingsplan for
ROP-pasientane som skal sikre samordna
og heilskaplege tiltak i heile helsesektoren og i
kommunane. Og som baserer seg på
levekårsundersøkingar og evaluering av Opptrappingsplan
for rusfeltet
● stimulere til kunnskapsutvikling om ROP-pasientanes
levekår
● kartlegge bu- og helsetilbodet for ROP-pasientane
i kommunane
● ha ein ny nasjonal strategi for bustadsosialt arbeid
● utvikle eit informasjons- og varslingssystem for
ROP-pasientar for å betre
kommunikasjonen mellom spesialisthelsetenesta, fastlegar
og andre kommunale
helsetenester
● sikre at alle kommunar har rutinar for oppfølging
etter overdose og sjølvmordsforsøk eller
mogleg sjølvmordsforsøk
● sikre ei ny oppgåve- og ansvarsdeling mellom helseføretak,
kommunehelseteneste og
andre kommunale etatar for ROP-menneska som har hyppig
kontakt med hjelpeapparatet
● arbeide for å sikre at kommunehelsetenesta har høve
til tilbakehalding med tvang i inntil 3
månader i ein eigna døgninstitusjon viss ein person
er i ferd med å ruse seg på ein slik måte
at liv og helse er i fare, jamfør helse- og omsorgstenestelova
§ 10-2
Alkohol
Å redusere alkoholkonsumet er eit viktig berekraftsmål.
Delmål 3.5 omhandlar ei styrking av
førebygging og behandling av rus- og alkoholavhengnad.
I tillegg er ein reduksjon i
alkoholkonsumet viktig for å nå målet om å redusere
trafikkdødelegheit (3.6), redusere talet
som døyr av ikkje-smittsame sjukdommar (3.4), førebygge
vald og utanforskap som følge av
omsorgssvikt i heimen, og for å sikre at alle opplever
grøntområde og offentlege areal som
trygge (11.7).
Partiet Sentrum vil føre ein restriktiv rusmiddelpolitikk
via bruk av avgifter og oppretthalde
Vinmonopolordninga. Kommunanes stilling som alkoholpolitisk
myndigheit må styrkast.
Sentrum ønsker strengare nasjonale reglar og ei klar
politisk haldning til alkoholfrie sonerpluss auka informasjon om skadeverknadene av alkohol, narkotika og bruk av snus og
tobakk.
Alkoholpolitikk må gjennomgåande bli omhandla og vedtatt
i helsepolitisk og ikkje
næringspolitisk kontekst. Alkoholforbruket i Noreg
har auka sidan 1990-talet, og trass ein
svak nedgang frå toppåret 2008, er konsumet framleis
høgt. Eit breitt fleirtal på Stortinget
har gjentatte gonger stilt seg bak WHOs mål om å redusere
det skadelege alkoholkonsumet
med 10 prosent innan 2025.
Taxfree-ordninga bidrar til meirkonsum og trugar vinmonopolordninga
fordi den flytter
salsvolum frå Vinmonopolet til taxfree. I tillegg
bidrar taxfree-ordninga til auka flytrafikk ved
at inntekter frå alkoholsalet subsidierer billettprisar.
I dag har ein ikkje eit system som fangar
opp alle alkoholrelaterte skadar og dødsfall. For
å kunne anslå effekten av alkoholpolitikken
som blir ført er det viktig at alkoholrelaterte skadar
og dødsfall blir rapportert meir
systematisk enn i dag.
Sentrum vil:
● oppretthalde og styrke Vinmonopolets rolle i norsk
alkoholpolitikk
● avvikle taxfree-ordninga for alkohol, snus og tobakk
● la alkoholavgiftene følge pris- og lønsveksten
● seie nei til sal av alkohol i storkioskar og bensinstasjonar
● sikre at det ikkje blir mogleg å levere alkohol
på døra til mindreårige
● at idretts- og kulturarenaer der barn er til stades
skal vere alkoholfrie
● behalde og forbetre det nasjonale prikktildelingssystemet
slik at blant anna skjenking til
mindreårige fører til automatisk bortfall av skjenkebevilling
● behalde nasjonale rammer for skjenketider, og redusere
skjenketida til seinast kl. 02:00
● redusere den avgiftsfrie innførselskvoten for alkohol
til 2014-nivå
● oppretthalde reklameforbodet mot alkoholhaldige
drikkar
● innføre ei merkeordning for alkohol som inneber
betre informasjon om dei skadelege
konsekvensane av alkoholkonsum● lage eit betre rapporteringssystem for alkoholrelaterte skadar og dødsfall
● senke promillegrensa på sjøen til 0,2
Ettervern, habilitering og rehabilitering
Alle skal få moglegheit til å leve eit meiningsfullt
og sjølvstendig liv med sjukdom og
funksjonstap. Då må vi ta i bruk dei menneskelege
ressursane og erfaringskompetanse, og
ha meistring meir i fokus.
Mange av oss vil få behov for rehabilitering i løpet
av livet. Rehabilitering av høg kvalitet er
avgjerande for å sikre fortsett deltaking i samfunnet
og moglegheita til å vareta sosiale
relasjonar. Etter lengre institusjonsopphald kan det
vere altfor krevjande å komme tilbake til
kvardagen. Kommune og primærhelseteneste, supplert
av frivillige og ideelle aktørar, må få
gode rammer så dei kan tilby langsiktig, heilskapleg
oppfølging. Det handlar om sosialt
støtta nettverk, inntekt, støtte til bustad og arbeid.
Kvaliteten i ettervernet varierer i for sterk
grad i landet vårt.
Barn og ungdom med funksjonsnedsettingar må få moglegheiter
til å utvikle si funksjons- og
meistringsevne for i størst mogleg grad å realisere
sine ønske om utdanning, arbeid og
sosial deltaking på linje med annan ungdom. Det er
behov for å styrke habiliterings- og
rehabiliteringstenestene, slik at desse kan bli gitt
på arenaer der barn og unge oppheld seg.
Mange nyttar seg av alternative behandlingsformer
fordi det fremmar livskvaliteten, og gjer
det mogleg å stå i jobb trass helseplager. Nokre av
metodane er gode mot kroniske
helseproblem som helsevesenet ikkje har fullgode behandlingstilbod
for.
Sentrum vil:
● greie ut styrking av habiliterings- og rehabiliteringsfeltet.
● sikre at tilbod om habilitering og rehabilitering
blir betre tilpassa menneske med kort butid i
Noreg og/ eller minoritetsbakgrunn
● styrke retten til medverknad undervegs, både på
individ- og systemnivå
Legemiddel, smittevern og beredskapUtvikling av nye legemiddel og behandlingsmetodar gjer at vi kan leve gode liv lenger. Det er
viktig med likeverdig og rask tilgang til legemiddel,
til ein lågast mogleg pris. Føresetnadene
for å handtere kriser i helsetenesta har lenge vore
under press. Det var ikkje nok
smittevernutstyr då pandemien ramma. Vi må bli meir
sjølvforsynte med medisinar,
smittevernutstyr og vaksinar. Sjukehusa våre er sårbare
behandlingsarenaer i møte med ein
smittsam pandemi. Intensivkapasiteten i sjukehussektoren,
som ligg under gjennomsnittet i
OECD, må styrkast.
Etter covid-19-pandemien har Noreg fått verdifull
erfaring og kunnskap om smittevern og
beredskap. Vi har god tilgang til kunnskap om kva
som skal til for å ta vare på liv og helse i
befolkninga.
Sentrum vil:
● legge til rette for at det kan gjennomførast fleire
kliniske studiar i Noreg og at fleire kan få
tilgang til utprøvande behandling
● få fart på innføringa av Pasientens legemiddelliste
slik at helsepersonell får oversikt over
pasientens legemiddelbruk
● bidra aktivt til å motarbeide antibiotikaresistens
● legge til rette for produksjon av legemiddel i Noreg
slik at vi kan bli meir sjølvforsynte
● vidareføre kunnskaps- og haldningsarbeid som sikrar
at folk følger vaksinasjonsprogram
● vidareutvikle vaksinasjonsprogram i tråd med ny
kunnskap og faglege råd
● auke intensivkapasiteten til sjukehusa og auke intensivkompetansen
til helsearbeidarane
● sikre god beredskap på lokalt nivå ved å styrke
kommuneoverlegens rolle – og opprette
beredskapsordning der kommuneoverlegen sikrast avløysar
og støtte
● styrke teknologi og digitalisering som fremmar samarbeid
mellom dei ulike delane av
helsetenesta
● sikre lager av nødvendig, medisinsk utstyr, legemiddel
og smittevernutstyr
● vareta viktige internasjonale samarbeidsrelasjonar
i beredskapsarbeidet
● bidra til ei rettferdig fordeling av legemiddel
i verda● styrke FHI
● hindre norske statsborgarar i å ta med seg sterkt
avhengnadskapande, reseptbelagde
medisinar frå utanlandske legar inn i Noreg utan godkjenning
frå norsk lege, med mindre dei
kan dokumentere bustadadresse i landet medisinen er
skriven ut i
Tannhelse
Den norske befolkninga har i all hovudsak god tannhelse,
men det er stor sosial ulikskap i
tannhelse. Dette blir forsterka ved at folketrygdas
stønadsordning stadig blir svekt gjennom
kutt i statsbudsjettet og ved at pasientar med lovfesta
rettar hos den offentlege
tannhelsetenesta, som til dømes eldre med vedtak om
heimesjukepleie, ofte ikkje får det
tilbodet dei har krav på. Resultatet er at pasientar
med ulike sjukdomsbilete og diagnosar
sjølv må ta rekninga med auka eigendelar, eller at
dei ikkje får den behandlinga dei treng.
Dette rammar dei mest sårbare pasientgruppene, og
på sikt vil det føre til større utgifter
både for pasientane og samfunnet.
Oral helse har stor betyding for folkehelsa. God oral
helse er viktig for både den fysiske og
den psykiske helsa, og motsett. Tannlegars kompetanse
i helsefremmande og førebyggande
arbeid må utnyttast på betre vis for å utjamne dei
sosiale forskjellane i oral helse.
Ikkje-smittsame sjukdommar, som kreft, hjarte- og
karsjukdommar, kroniske
lungesjukdommar, diabetes og orale sjukdommar, er
blant dei største utfordringane for
befolkningas helse i dag. Orale sjukdommar må inkluderast
i alle strategiar og planar som
gjeld ikkje-smittsame sjukdommar på nasjonalt nivå.
Tannhelsetenesta må inkluderast når
tiltak for å fremme gode kosthaldsvanar i befolkninga
blir utarbeidd, og tenesta må vere
tonegivande i arbeidet med å redusere befolkningas
sukkerforbruk.
God oral helse, og med det moglegheita til eit godt
og næringsrikt kosthald, er viktig ikkje
minst for den aukande andelen eldre i befolkninga.
Det er eit klart behov for auka offentleg
finansiering av tannhelsetenesta, for å sikre at dei
prioriterte gruppene kan varetakast både
av ei sterk offentleg tannhelseteneste forankra på
regionalt nivå og gjennom folketrygdas
stønadsordning.
Folketrygdas stønadsordning må styrkast og utvidast,
slik at sosial ulikskap i oral helse kan
utjamnast og heile befolkninga sikrast tilgang til
nødvendige tannhelsetenester. Retten til
trygdestønad må følge pasienten og ikkje falle vekk
som følge av at pasienten har rettar
etter anna lovverk.I fleire fylke er det særs lange ventelister ved det tilrettelagte tannhelsetilbodet til tortur- og
overgrepsutsette og personar med sterk angst for tannbehandling
(TOO). Dette er ei svært
sårbar pasientgruppe, der lang ventetid kan gi svært
uheldige utslag. Denne pasientgruppa
må varetakast på ein betre måte.
Sentrum vil:
● vidareføre tannhelsetenesta slik den er organisert
i dag (fylkeskommunal)
● ha ei reform av tannhelsetenesta med mål om at ingen
skal betale meir for naudsynte
tannhelsetenester enn for andre naudsynte helsetenester.
Det vil innebere ei styrking av den
offentlege tannhelsetenesta
● bidra til å redusere kosmetisk press blant barn
og unge gjennom ei kunnskapsbasert
tannhelseteneste
● legge til rette for betre elektroniske kommunikasjonsløysingar
● forankre odontologisk spesialistutdanning på universiteta
i breie tverrfaglege, akademiske
miljø
● sikre ei fortsett god grunnutdanning med høg kvalitet
ved at grunnutdanninga og
spesialistutdanningane framleis er samla ved dei odontologiske
lærestadene
● auke kapasiteten for behandling av TOO-pasientar
Bioteknologi
Bioteknologi skaper nye etiske problemstillingar.
Kor går grensa for kor langt vi bør gå i å
endre naturen ved hjelp av teknologi? Er det nokre
teknologiske moglegheiter vi ikkje skal
nytte oss av? Ei etisk problemstilling handlar om
å prioritere mellom ulike verdiar, personar
eller grupper. Etikk handlar om korleis ting bør vere,
derfor må politiske spørsmål innan
bioteknologi og genteknologi alltid sjåast i lys av
dei verdiar vi har som samfunn.
Dei fellesverdiane vi har i Grunnlova vår uttrykker
at styresmaktene har ei plikt til å verne om
retten til liv. Sentrum meiner at denne retten må
understrekast i møte med stadig større
kunnskap om eigenskapar ved det ufødde liv. Den teknologiske
utviklinga kan ikkje åleine
føre an i utviklinga. Med ulike roller, oppgåver og
ansvar i helse- og omsorgstenesta er detviktig å understreke at dei etiske problemstillingane er eigd i ein fellesskap. Menneske skal
ikkje vere åleine om å ta krevjande, etiske val.
Lovverket må vareta dei gode moglegheitene som ligg
på dette feltet, men også sette klare
grenser for kva som er etisk, medisinsk og ressursmessig
forsvarleg. Det bør førast ein
restriktiv politikk innan genteknologi, med fokus
på diagnostikk og behandling av alvorlege
sjukdommar. I saker om bioteknologi som omhandlar
barn, skal barnet sitt beste komme
først. Det er ein menneskerett å få kjennskap til
sitt biologiske opphav. Ramma for assistert
befrukting skal som hovudregel følge opp dette.
Overordna prioriteringskriterium i helsetenesta må
forsterkast med verktøy som kan hjelpe
helsepersonell å gjere gode prioriteringar i praksis.
Lovverk og kliniske og etiske
retningslinjer må støtte helsepersonell i dei krevjande
avgjerdene om prioriteringar dei står
overfor.
Sentrum vil:
● sikre at alle som arbeider i helsetenesta har kunnskap
om etikk
● sikre at dei helsefaglege utdanningane tilbyr systematisk,
etisk refleksjon
● motarbeide forsking på befrukta egg, fostervev og
aborterte foster. Og genetisk testing av
barn utanfor helsetenesta
● regulere marknaden for genetisk sjølvtesting ved
lov for å vareta personvern og retten til
eigne helsedata
● at surrogati ikkje skal tillatast fordi faren for
utnytting av menneske er til stades
Aktiv dødshjelp
Det er politisk aktuelt om Noreg bør ha ei dødshjelpslov.
Eksisterande dødshjelpslover
internasjonalt har store svakheiter når det gjeld
å vere eintydig, rettferdig og å gi ei
forsvarleg regulering av dødshjelp. Erfaringar viser
at det kan vere umogleg å legalisere
dødshjelp på ein eintydig, rettferdig og forsvarleg
måte. Aktiv dødshjelp bryt ikkje med
menneskerettane, men med dei felles verdiar vi har
i vårt samfunn.
Sentrum vil:
● arbeide for at aktiv dødshjelp ikkje blir tillate
i Noreg● sikre at helsetenesta har eit palliativt tilbod og gode omsorgstenester for dei som treng det
2.16 Ein forsterka frivillig og ideell sektor
Det frivillige i Noreg har lange tradisjonar og står
sterkt; dei ideelle og frivillige
organisasjonane fyller viktige funksjonar og bidrar
til utvikling av demokratiet. Det frivillige
har ein eigenverdi, og det å vere frivillig gir sterkare
fellesskap mellom menneske og gir
større tillit mellom oss – noko som er særskilt viktig
i ei tid då vi er vitne til auka polarisering i
samfunnet. Det frivillige er dessutan ein viktig lærings-
og inkluderingsarena.
Smittsame og dødelege sjukdommar var ei stor utfordring
då dei frivillige og ideelle
organisasjonane blei stifta. Bymisjonsfolket var tidleg
ute med sosialt arbeid. Cathinka
Guldberg var saman med Kirkens Bymisjon med å starte
utdanning av sjukepleiarar i Noreg i
1868. Dei første frivillige og ideelle organisasjonane
gjorde ein fantastisk innsats ved å pleie
sjuke, utdanne sjukepleiarar og spreie kunnskap.
Dei ideelle verksemdene skil seg frå kommersielle
verksemder ved at dei ikkje har profitt
som formål, eventuelt at overskot berre blir brukt
til å drifte og tilby humanistiske og sosiale
tenester til allmenta eller spesielle grupper.
Partiet Sentrum vil føre ein aktiv politikk for ideell
vekst på alle nivå. Den politiske
målsettinga om ideell vekst i helseføretaka må følgast
opp med sterkare politisk styring. Om
nødvendig må kraftigare sanksjonar vurderast.
Fleire kommunar må invitere ideelle aktørar til dialog
om korleis dei kan løyse sine behov på
barnevernsområdet. Ideelle aktørar bør inviterast
til dialog om korleis kommunens
samfunnsutfordringar kan møtast, og lage eigne strategiar
med målsettingar om ideell vekst.
Vi ønsker at det frivillige og organisasjonar skal
få føreseielege rammevilkår og minst
mogleg byråkrati, slik at dei kan få meir tid til
verdifulle aktivitetar. Det frivillige gir rom for
mangfald, gir tilhøyrsel, inkluderer og er ein arena
der alle slepp til, der alle er likeverdige og
alle velkomne.
Sentrum vil:
● etablere eit register for ideelle verksemder
● at offentlege myndigheitsorgan bør få krav om jamleg
dialog med ideelle aktørar om vekst
og etablering av nye tenester● sikre at avtalar med ideelle aktørar får lengre løpetid enn i dag
● at ein del av ramma for Husbankens tilskot blir
øyremerkt formålsbygg for ideelle aktørar
● at det blir etablert eit innovasjonsfond for ideell
sektor innanfor helse- og sosialtenesta
● bruke heile handlingsrommet for å reservere konkurransar
til ideelle aktørar og ta omsyn til
ideelle aktørars særtrekk og meirverdi
● greie ut avtaleformer for samarbeid mellom styresmaktene
og ideelle aktørar, og lage
rettleiarar som kan minimere prosessrisiko ved inngåing
av slike samarbeid
● vidareføre avtalane til dei 12 sjukehusa med kontinuerlege
avtalar, inkludere dei i
helsefellesskapane og utvide oppgåveporteføljane deira
● at helseføretaka inkluderer ideelle aktørar i sitt
strategiarbeid, slik at dei får moglegheit til å
delta i langsiktig plan- og utviklingsarbeid
● at Stortingets vedtak om ideell vekst i institusjons-barnevernet
blir følgd opp
● at Stortinget etablerer ei kompensasjonsordning
for historiske pensjonsforpliktingar for
ideelle aktørar som har drive tilbod på vegner av
kommunar
● ha auka satsing på frivilligsentralar
● full og regelstyrt momskompensasjon for frivillige
organisasjonar innan 2024
● at det blir ein auke i tildeling av frie middel,
framfor berre prosjektmiddel
● at det offentlege sørger for tilstrekkelege og styrkte
tilskotsordningar for nye og
eksisterande aktivitetar
● at miljø- og berekraftsprosjekt blir løfta, og at
det blir skapt nye tilskotsordningar for
overgangen til det grøne og meir sirkulære samfunnet
● legge til rette for at det finst koordinatorar i
kommune og fylkeskommune til hjelp for frivillig
sektorPROGRAM // 2021–2025
DEL 03
VÅR GRØNE VEKST- OG UTVIKLINGSSTRATEGI
VÅR GRØNE VEKST- OG UTVIKLINGSSTRATEGI
Det store spørsmålet er: Kva store endringar må Noreg
gjennom dersom vi skal kutte
utsleppa med 55 prosent innan 2030, og samtidig skape
konkurransekraft for norsk
næringsliv? Partiet Sentrum vil vere med å vise veg
for ein nyskapande, grøn
næringspolitikk. Vi peiker på EUs “European Green
Deal”, ein vedtatt plan for satsing på
grøne industriar. Noreg treng òg ein grøn avtale.
Noreg må plukke ut klima- og miljøvenlege
industriområde som verda vil spørje etter i åra som
kjem, og utvise ein nasjonal
eigarskapspolitikk og -strategi som støttar opp om
denne utviklinga. Gjennom vår grøne
vekst- og utviklingsstrategi vil vi skape nye arbeidsplassar
og sikre velferdsstatens framtid.
Partiet Sentrum vil satse på investering og innovasjon
for ei berekraftig utvikling.
3.1 Rein og fornybar energi
Partiet Sentrum ønsker at Noreg skal vere eit føregangsland,
med ein offensiv klima- og
miljøpolitikk og ein nyskapande, grøn energipolitikk.
Det krev ei massiv satsing på fornybare
energikjelder samtidig som vi set eit punktum for
fossilalderen. Noreg kan og bør spele ei
viktig rolle ved å forsyne Europa og resten av verda
med grøn, fornybar energi.
Europa bruker i dag mykje kol, olje og gass. Alt dette
må erstattast med fornybar energi
innan 2050. I dag eksporterer Noreg enorme mengder
energi i form av olje og gass til
Europa.Noreg bør bruke våre naturgitte fortrinn til å kunne levere fornybar kraft til Europa. Fornybar
energi kan bli ei viktig eksportvare for Noreg, og
vere eit bidrag til økonomien når vi fasar ut
olja. Fornybar energi og ny innanlands industri basert
på denne, vil kunne gi grunnlag for
nye eksportverdiar når fossil olje blir fasa ut. Dette
fordrar at Noreg satsar systematisk på
oppbygging av slike næringar.
Noreg er heldig som kan produsere vasskraft når det
blåser lite i vindturbinane våre. I resten
av Europa er dei enno avhengige av kol-, atom- og
gasskraft som balansekraft. Norsk
vindkraft har eit anna produksjonsmønster enn vindkraft
i resten av Europa. Gjennom
kraftutveksling vil derfor både norsk vass- og vindkraft
vere verdifull fornybar balansekraft.
Om det fornybare energisystemet ikkje utnyttast best
mogleg, vil vi risikere unødvendige
kraftutbyggingar i fleire land i mangel på balansekraft.
Dette vil vere svært negativt for det
globale naturvernet.
Noreg bør ha ei viktig rolle som energinasjon, som
netto eksportør av fornybar energi, som
leverandør av balansekraft, men òg i form av foredla
energi – som produsent og eksportør
av industriprodukt som det er energikrevjande å produsere.
Noreg må plukke ut klima- og
miljøvenlege industriområde som verda vil spørje etter
i åra som kjem. I tillegg må vi ha ein
nasjonal eigarskapspolitikk som støttar denne utviklinga.
Næringslivet er klare til å levere nullutsleppsløysingar
så fort dei blir etterspurde.
Oppstartsrisikoen er likevel framleis for høg i veldig
mange prosjekt. Det må vi gjere noko
med.
Sentrum vil:
● Sikre Noreg og Europa rein, rimeleg og sikker energi
ved å ta ei framståande rolle som
energinasjon
● Etablere eit grønt, statleg innanlandsfond, tilsvarande
1% av Oljefondet, for å sikre Noreg
konkurransekraft innanfor grøn industri
Styrt avvikling av olje og gass
Vi må sette punktum for fossilalderen. Noreg har tent
mykje på olje og gass, og har både
økonomi, teknologimiljø og arbeidskraft til å kunne
lede an i overgangen til fornybar energi.
Aktørar i oljebransjen er i sterk grad sjølv i ferd
med å orientere seg mot andre marknader
og produkt enn olje og gass. Lågare etterspørsel i
åra som kjem vil gjere olje- og
gassindustrien ulønsam på sikt, og vi må derfor få
fortgang i omstillinga for å forhindre attusenvis blir ståande utan arbeid i framtida. Derfor må det planleggast for ei styrt og gradvis
avvikling av olje- og gassverksemd på norsk sokkel
gjennom ein femtenårsperiode. Det må
settast ein sluttdato. Dette må skje innanfor dei
juridiske forpliktingar Noreg har og må vere
føreseieleg for næringsaktørane. Fortsett bruk og
produksjon av fossilt brensel, som olje og
gass, skadar klimaet på kloden og må derfor avsluttast.
Første steg på veg ut av oljealderen
er å slutte å tildele nye leitekonsesjonar og avvikle
leiterefusjonsordninga.
Noreg bør opprette ein eigen oljekommisjon etter modell
frå Tyskland innan 2022.
Kommisjonens mandat skal vere å sikre ein god overgang
til grøne næringar og
arbeidsplassar og førebu utfasinga av den norske petroleumsindustrien.
På den måten kan
vi ta vare på viktig kompetanse og legge til rette
for at den blir brukt til det grøne skiftet,
unngå at tilsette blir arbeidslause, og gradvis fase
ut petroleumsnæringa.
Sjølv om Noreg skulle klare å nå sine utsleppsmål
utan å avvikle oljenæringa, er ikkje
fortsett utvinning og eksport av fossilt brensel foreinleg
med målet om å unngå global
oppvarming. Det er ingen grunn til å leite etter olje
og gass som av klimaomsyn ikkje kan
utvinnast. Etter kvart som ny teknologi blir utvikla
og verda skal gjennom ei grøn omstilling til
fornybar energi, vil marknaden slutte å spørje etter
fossil energi.
Leiterefusjonsordninga fører til auka leiteaktivitet
og leiting på felt som kanskje aldri vil bli
lønsame. Ordninga gir oljeselskap utan skattepliktig
overskot høve til å få refundert og
utbetalt leitekostnader, og har bidratt til at fleire
selskap har engasjert seg i leiteaktivitet på
norsk sokkel. Staten har gjennom ordninga overtatt
mykje av investeringsrisikoen frå
selskapa. Sentrum ønsker å avskaffe denne ordninga
for petroleumssektoren.
Sentrum vil:
● opprette ein oljekommisjon innan 2022 etter modell
frå Tyskland, som skal sikre ein god
overgang til grøne, lønsame og klimavenlege næringar.
Kommisjonen skal bidra til ei styrt og
planlagd avvikling gjennom ein periode på femten år
● stanse all tildeling av nye leitekonsesjonar på
norsk sokkel
● at ingen nye område skal opnast for oljeverksemd
● gjennomføre ein analyse med sikte på å trekke tilbake
leiteløyve gitt i 23., 24. og 25.
konsesjonsrunde
● avvikle ordninga med tildeling i førehandsdefinerte
område (TFO)● avskaffe leiterefusjonsordninga for petroleumssektoren omgåande
● fjerne skattefordelar og gunstige ordningar i petroleumsnæringa
● innføre ei omstillingsavgift per produserte oljeeining.
Inntekta blir øyremerkt tiltak for å
stimulere utvikling av ny grøn verdiskaping
● gi klimavern til Barentshavet Nord og flytte iskantsonen
sørover i tråd med miljøfaglege råd
● stimulere til auka bruk av energieffektiv teknologi
som kan redusere utsleppa frå
produksjonsaktiviteten på sokkelen
● at Noreg skal føre klimarekneskap over kva eksport
av olje og gass frå norsk sokkel fører
til utanfor landegrensene
● etablere ei ordning etter modell av leiterefusjonsordninga
retta mot fornybare energikjelder
som eksempelvis havvind, bølgjekraft og solenergi.
Ordninga skal bidra til å avlaste private
investorar for risiko, gi auka likviditet og investeringsvilje
Vindkraft på land
Gjennom dei siste åra er det gitt fleire konsesjonar
altfor nær område med busetting, i sårbar
natur og viktige friluftsområde. Konsesjonane blei
i tillegg gitt på uklart grunnlag, med
betydelege endringar i utforming etter at konsesjon
er innvilga.
Vi kan ikkje løyse klimakrisa ved å øydelegge naturen.
Derfor må nye vindkraftprosjekt på
land føresette at inngrepa i naturen er reversible,
at sårbar natur og inngrepsfrie område
ikkje blir rørt, at det blir vist omtanke for reindrift
og urfolks rettar og at utfordringar knytt til
utslepp og resirkulering av materiale finn ei løysing.
Innanfor slike avgrensingar kan det finnast forsvarlege
vindkraftprosjekt på land der
produksjon av meir fornybar energi må vektleggast,
for eksempel langs vegar, og i tilknyting
til kraftkrevjande industrianlegg. Det er eit mål
å vidareutvikle teknologien og leite etter
moglegheiter for å realisere slike prosjekt, for å
dra nytte av at vi er eit land med mykje vind.
Lokal medbestemmingsrett er ein viktig føresetnad
som må ligge til grunn for framtidige
vindkraftprosjekt på land. Sentrum vil vektlegge lokal
medbestemming; vilkåra knytt til
utbygging av vindkraft bør endrast, slik at lokalsamfunnet
på same vis som ved
vasskraftutbygging, får noko økonomisk tilbake.
Sentrum vil:● at framtidig vindkraftutbygging i større grad må ta omsyn til sårbar natur og inngrepsfrie
område, urfolks rettar, utrydningstruga artar og nødvendigheita
av realistiske, fullstendige
planar for restituering av områda etter konsesjonsperiodens
utløp
● at vindkraftutbygging blir regulert av staten, men
med sterk lokal medbestemmingsrett
● sikre at lokalsamfunnet på same måte som ved etablering
av vasskraft, òg får inntekter når
det blir realisert vindkraftprosjekt
● at vindkraft fortrinnsvis blir etablert nært eksisterande
infrastruktur, eksempelvis langs
eksisterande vegar eller kraftlinjer
● forbetre konsesjonsprosessane slik at det som blir
realisert er i tråd med det som ble søkt
om
Havvind
Offshore-erfaring kan bidra med viktig kunnskap i
overgangen til berekraftig
energiproduksjon. Meir enn åtti prosent av dei globale
havvindressursane er på djupt vatn.
Havvind er ei av fleire fornybare energikjelder som
det er bruk for om vi skal nå visjonen om
nullutslepp.
Potensialet i vindkraftverk til havs er stort. Havvind
kan bidra til at vi vil klare å møte
etterspørselen etter ny berekraftig energi. Vi er
avhengig av at dette potensialet utnyttast i
åra framover. Sentrum ønsker ei massiv satsing på
vindkraft til havs slik at Noreg kan få eit
nytt og grønt industrieventyr.
Det bør utviklast nye insentiv som kan gjere meir
privat kapital tilgjengeleg for å realisere
større investeringar, og det bør opnast for at eit
statleg, grønt investeringsfond kan delta i
realisering av vindkraft til havs.
Sentrum vil:
● sikre statleg finansiering som stimulerer utbygging
av havvind
● sikre statleg investering i kablar for overføring
av kraft frå havvind
● at havvind må utviklast innanfor eit konsesjonssystem
som ikkje kjem i konflikt med
fiskerinæringa eller viktige verneinteresser
VasskraftVasskraft er i dag Noregs viktigaste og største fornybare energikjelde. Oppgradering og
modernisering av eksisterande vasskraftverk er noko
av det enklaste vi kan gjere for raskt å
auke produksjonen av fornybar energi utan nye store
naturinngrep eller naturøydeleggingar.
Det er òg rom for å realisere fleire småkraftverk
utan store naturinngrep.
Vasskrafta er fornybar, men har i tillegg ein verdifull
eigenskap gjennom moglegheit for å
regulere produksjonen. Medan vindkraft må produserast
når det blæs, kan vasskraft samlast
i vassmagasina, og produksjonen regulerast over periodar
og gjennom døgnet. Det gir
vasskrafta ein ekstraverdi, som balansekraft til vindkraft,
andre energikjelder og
forbruksvariasjonar.
Oppgradering av eksisterande vasskraftverk er ikkje
nok i seg sjølv til å møte den
energitrongen vi står overfor – men vil i samspel
med satsing på andre fornybare
energikjelder som solenergi, vindkraft til havs og
bølgjeenergi vere eit viktig bidrag.
Sentrum vil:
● stimulere til oppgradering av eksisterande vasskraftverk
og straumnett. Oppgradering av
vasskraftverk må føresette at det ikkje blir gjort
nye store naturinngrep
● legge til rette for fornybar kraftutveksling med
Europa
Solenergi
Solceller og solfangarar er stadig meir aktuelle produksjonsverktøy
for fornybar energi. Òg  i
Noreg bør vi utnytte denne kjelda effektivt. Vi har
svært store areal som kan nyttast til dette
utan at det belastar naturen vår. Mykje av straumen
som blir produsert vil bli brukt lokalt. Det
gjer at behovet for auka overføringskapasitet blir
mindre enn ved anna kraftutbygging. Med
nye elbilar som ladar og lagrar straum vil ein òg
kunne fordele forbruket lokalt over tid i
større grad enn før. Tak og veggflater på eksisterande
bygningar gir store areal som bør
utnyttast. Infrastruktur til transport av kraft som
ikkje blir brukt lokalt i bygget er alt på plass.
Sentrum vil jobbe for gode økonomiske rammer som momsfritak
og gunstige offentlege
lånemoglegheiter for å stimulere til rask utbygging
av dette.
Andre fornybare energikjelder, energiøkonomisering
og smart energibruk
Vi må bygge ut fornybar energi som gir mest mogleg
energi til lågast mogleg skade på
naturen, og det er derfor viktig å satse på å utforske
potensialet innan energikjelder som
solenergi, bølgjekraft og geovarme. Det vil òg vere
viktig for effektiv energiforsyning og
avgrensing av totale naturinngrep at det utviklast
solkraft på bygg, og ein må brukeEnova-støtte og regulatoriske grep for å oppnå dette. Her kan det ligge eit stort potensial for
Noreg, som Sentrum ønsker å få greidd ut.
Noreg har potensial for å frigjere mykje elektrisk
kraft gjennom meir effektiv energiutnytting.
Nye bygg med null eller negativt energiforbruk, etterisolering
av gamle bygg, bruk av
vassboren varme, geovarme og varmepumper til kjøle-
og varmeformål er nokre døme.
Straumnettet i Noreg har kapasitetsutfordringar –
dels med tanke på kraftproduksjon, men
kanskje mest med tanke på kraftoverføring på dei tidspunkta
forbruket er høgast. Vi må
utvikle treffsikre ordningar som kan stimulere til
å redusere og spreie energiforbruket. Klarer
vi å ta ned forbrukstoppane, kan det gjere store kostnadskrevjande
investeringar i
overføringsnettet overflødige.
Sentrum vil:
● vidareutvikle og styrke Enova-program for å fremme
solenergi
● styrke dei økonomiske insentiva for energiøkonomisering
● sikre at byggeforskrifta varetar ei god energiutnytting
● sikre eit robust distribusjonsnett av elektrisk
kraft ("grid") for fleksibel distribusjon av
overskotskraft mellom landsdelane og med Europa
Kjernekraft
FNs klimapanel føreslår at bruken av kjernekraft bør
aukast og at denne energiforma kan
erstatte den fossile baselasten (elektrisitet produsert
med olje, gass, kol) mange stader i
verda. Det har skjedd mykje innan utvikling av kjernekraft
dei siste tiåra. Det er forska på nye
reaktorar og prosessar som er sikrare og andre råstoff
som gir mindre radioaktivt avfall og
som er ueigna til våpenproduksjon. Thorium er eit
slikt råstoff det er store førekomstar i
Noreg. Sett i lys av stadig folkevekst og energibehov,
og at fossile energikjelder òg har sine
uheldige miljøfotavtrykk, er det klokt å greie ut
moglegheitene og risikoen knytt til utvinning
av thorium for kjernekraftverk og energiproduksjon
i Noreg. Det er ikkje aktuelt å etablere
kjernekraft med dagens teknologi basert på uran i
Noreg.
Sentrum vil:
● greie ut moglegheita for utvinning av thorium for
moderne 4. generasjons kjernekraftverk,
med vekt på sikkerheit, beredskap og lagring3.2 Klimakutt
Sentrum støttar opp om hovudprinsippa for dagens norske
klimapolitikk, men ønsker ein
forsterka innsats og tydelegare mål. Vi støttar bruken
av kostnadseffektive tiltak som sterk
verdsetting av kutt i utslepp av klimagassar og konsekvent
gjennomføring på tvers av
sektorar. Sentrum meiner målet om 55 % kutt i norske
utslepp innan 2030 må innebere 55 %
kutt i utslepp i Noreg. Vår innsats utanfor landegrensene,
inkludert kjøp av kvoter, må
komme i tillegg. Det viktigaste målet er eit klimanøytralt
samfunn før 2050.
Noreg sleppte ut omtrent 50 mill.
CO
2
-ekvivalentar
i 2019. Dette skal kuttast med 50-55% på
under ni år for å oppfylle våre forpliktingar etter
Paris-avtalen. Dette krev ei omstilling av
heile samfunnet. Utsleppa i Noreg deler vi grovt opp
i to: Omtrent halvparten kjem frå
kvotepliktig sektor (industrien) og halvparten frå
ikkje-kvotepliktig sektor.
Petroleumsindustrien er den største utsleppskjelda
innan kvotepliktig sektor (31 %), og
utsleppa frå denne sektoren har auka med 71 % sidan
1990 til 14 mill. tonn CO
2
-ekvivalentar
i 2019. Utsleppa frå bruken av gassen og olja vi eksporterer
er ikkje rekna med. Dersom
Noreg skal innfri sine forpliktingar, trengst det
store kutt i denne sektoren. Skal vi unngå
global oppvarming, må mesteparten av gass-, olje-
og kolreservane i verda ikkje bli vunne
ut. Annan industri har kutta sine utslepp med 42 %
sidan 1990 til 11,6 mill. tonn
CO
2
-ekvivalentar i 2019. I kvotepliktig sektor er
hovudverkemiddelet nettopp tildeling av
kvoter, og kvotene må justerast i tråd med utsleppsmålet
for 2030.
Ikkje-kvotepliktig sektor omfattar transport, jordbruk,
oppvarming, avfall og andre kjelder. Det
er avgjerande at vi klarer å kutte utslepp i alle
sektorar. Vi treng ein klimarekneskap for alle
sektorar, basert på berekningsmetodar i Paris-avtalen,
med klare mål om utsleppskutt kvart
år for kvar sektor.
Kostnadene ved omstilling til lågutsleppssamfunnet
blir lågast når CO
2
-utslepp blir prioritert
like høgt – dvs. med basis i same verdsetting av utslepp
– i alle sektorar. Partiet Sentrum
støttar forslaget om å gradvis auke
CO
2
-avgifta frå
dagens nivå på 590 kr til 2000 kr per tonn
CO
2
i 2030. Ein konsekvent, rask gjennomføring av
hevinga av CO
2
-avgifta er avgjerande.
Det er fullt mogleg å heve CO
2
-avgifta, og samtidig
ta vare på distrikta, viktige næringar og
sikre utsette grupper og dei med dårleg økonomi.
Sentrum vil:● redusere klimagassutsleppa i Noreg med minst 55 % innan 2030, samanlikna med
1990-nivå. Kutta må takast nasjonalt
● sette sektorvise ambisiøse, og realistiske, mål
for reduksjon av klimagassutslepp etter
Paris-avtalen
Naturleg karbonlagring
Det å ta vare på og auke karbonlagera våre, er av
dei sikraste tiltaka for å motverke
ekstreme klimaendringar. Den billegaste og mest effektive
løysinga for å lagre karbon i
Noreg, inneber å ta vare på naturen. Intakte og funksjonelle
økosystem vil kunne motverke
skadeomfanget av Klimaendringane. Det viser dei store
globale rapportane frå Naturpanelet
(IPBES) og Klimapanelet (IPCC). Naturleg karbonlagring
motverkar effektane av
klimautsleppa ved å redusere innhaldet av CO
2
i atmosfæren.
Globalt blir meir enn
halvparten av menneskeskapte klimautslepp bunde opp
i naturen kvart år. Bortimot
halvparten av den naturlege karbonbindinga går føre
seg i havet, mens drygt halvparten
skjer på land.
Med meir enn dobbelt så store naturlege karbonlagre
som gjennomsnittet av verdas
landområde, gir naturgrunnlaget i Noreg særskilt gode
føresetnader for naturleg lagring av
karbon. Dei største karbonlagera i Noreg finst i skog,
myrer og fjellområde. Skog har både
stort areal og høg karbontettleik, myr mindre areal,
men høgare karbontettleik, medan det
store karbonlageret som fjellområda utgjer, skuldast
det store arealet.
Ifølge regjeringas nye klimaplan er naturens karbonlager
i Noreg på ca. 7 mrd. tonn karbon.
38 % av dette er i skog. Ca. 80% av karbonet i boreale
skogar er lagra i jordsmonnet, resten
i vegetasjonen.
Det er anslått at 80 % av karbonet som er bunde opp
på land, ligg i jordsmonnet. Dette er
heile tre gonger meir enn i atmosfæren. Øydelegging
av natur fører til utslepp av
klimagassar. Ein viktig del av klimapolitikken for
partiet Sentrum, vil vere å aktivt gå inn for å
ta vare på naturens evne til å lagre karbon og binde
CO
2
, og dermed dempe effekten av det
vi har sloppe ut.
Karbonlagring i landbruksjorda er eit viktig klimatiltak.
Intensive jordbruksmetodar fører til
redusert karbon i jorda. Landbrukspolitikken må justerast
slik at ein stimulerer driftsformer
som bidrar til auka karbonlagring, med meir organisk
materiale i jorda. Det bind karbon,
aukar det biologiske mangfaldet og styrker jordas
evne til å tole både flaum og tørke.
Sentrum vil:● at ein vurderer økonomiske insentivordningar der aktive tiltak for binding av karbon som
biokol, eller driftsmetodar som aukar karbonbindinga,
blir premiert
● sikre eit sterkt vern om myrområde for å oppretthalde
den naturlege karbonlagringa og ta
vare på det biologiske mangfaldet
● føre ein skogpolitikk som, utan å gå utover det
biologiske mangfaldet eller norsk kapasitet
for matproduksjon, bidrar til auka karbonbinding,
der ein vektlegg karbonbindinga i
jordsmonnet, i skogen og i produkta frå skogen
● at Noreg set mål for lagring av karbon i natur og
økosystem
● stimulere til landbruksdrift som aukar karbonbindinga
i jord- og skogbruk
Miljøgifter og avfall
Miljøgifter er kjemiske bindingar som har vondt for
å bli brote ned, og som hopar seg opp i
næringskjeda. Miljøgifter er helseskadelege for menneske
og giftige for miljøet, og dei kan
spreiast via luft- og havstraumar. Sjølv om det framleis
er mykje vi ikkje kjenner til om
langtidsverknadene av miljøgifter, har det vore gjort
forsking som viser at nokre kan føre til
hormonforstyrringar, alvorleg sjukdom og i verste
fall død. Noreg og mange andre land har
forbydd ulike former for miljøgifter, noko som har
ført til reduserte utslepp. Samtidig finn ein
stadig nye stoff. Det er viktig med meir forsking
på miljøgifter og eit strengt regelverk både
nasjonalt og internasjonalt.
Forsøpling og stoff som kjem på avvegar kan føre til
alvorlege miljøskadar. Plastforsøpling er
ei særleg stor utfordring for artar og økosystem.
Partiet Sentrum meiner at det må stillast
strengare krav til handtering av avfall, både blant
forbrukarar, industrien, land- og
havbruksnæringar.
Luftkvalitet er svært viktig for folkehelsa. I Noreg
er låg luftkvalitet (ute) nesten einast knytt til
byane. Urein luft på grunn av svevestøv rammar særleg
dei som har helseutfordringar.
Luftkvalitet varierer med vêret. Biltrafikk og vedfyring
er hovudkjeldene til svevestøv.
Sentrum vil:
● at bruken og utsleppa av miljøgifter på den norske
prioritetslista skal stansast
● innføre sterke restriksjonar og, når nødvendig,
òg forbod mot bruk av miljøgifter i naturen,
som for eksempel fluor i skismurning og bly i haglpatroner● innføre ei merkeordning for miljøgifter i importerte produkt
● jobbe for strenge internasjonale lover for bruk
og utslepp av miljøgifter
● at Miljødirektoratet og andre instansar får offentlege
middel til forsking på miljøgifter og
undersøkingar av førekomstane av dei i miljøet
● forby eingongsartiklar av plast
● at frivillige organisasjonar får støtte til å rydde
strender og andre område for forsøpling
● at alle elevar i grunnskulen blir invitert til ein
årleg ryddeaksjon i sitt nærmiljø
● forby bruk av gummigranulat ved nye idrettsanlegg
og gradvis erstatte gummigranulat ved
eksisterande anlegg med biologisk nedbrytbare alternativ
● undersøke bruk av panteordningar for fleire produkt,
eksempelvis el-artiklar
● auke bøtene for forsøpling i naturen og miljøskadelege
utslepp frå industrien
● med hjelp frå Miljødirektoratet og Statens naturoppsyn
stille strengare krav til kommunane
om å følge opp forsøplingssaker og andre miljøskadelege
aktivitetar
● at reduksjon av svevestøv skal vere ein del av måloppnåinga
og rapporteringa i
byvekstavtalane mellom stat, fylke og kommune
Klimavederlag og klimafinansiering
Sentrum ønsker å innføre ei nasjonal klimavederlagsordning
etter inspirasjon frå Canada.
Karbonskatt til fordeling (KAF), òg kalla «klimavederlag»,
kan bli eit nytt og kraftfullt
verkemiddel i norsk klimapolitikk. Prinsippet er rettvist,
og lett å forstå: Forureinar betaler.
Karbonutsleppet blir skattlagt, men pengane går ikkje
inn i statskassa. I si enklaste form blir
totalsummen delt på antalet innbyggarar og tilbakebetalt
til befolkninga.
Noreg er ein stor eksportør av olje og gass. Bruken
av dette bidrar til klimautslepp andre
stader i verda og er ikkje medrekna i Noregs klimarekneskap.
Ei omstillingsavgift på
eksportert olje og gass kan øyremerkast finansiering
av klimatiltak og investeringar.
Sentrum vil:● undersøke og eventuelt innføre nasjonalt klimavederlag (også kalla karbonavgift til
fordeling, KAF) for reiser med bensin og diesel inkludert flygingar. Etter kvart som lærdomar
blir hausta, vil vi utvide ordninga til å omfatte
òg anna karbonintensivt forbruk
● ein analyse bør avklare moglegheit for at klimavederlaget
som blir utbetalt kan
differensierast mellom by og land, der dei som bur
i område med store avstandar og
avgrensa kollektivtilbod kan få ein større andel av
kompensasjonen
● innføre ei omstillingsavgift på eksportert olje
og gass øyremerkt klimatiltak og
klimafinansiering
Internasjonalt samarbeid
Klimaendringane har ekstreme konsekvensar, især for
menneske buande i fattige og sårbare
område. Klimaet er definert som ein trugsel mot menneskja,
og må løysast i fellesskap. Det
er viktig å sjå klimaendringane som eit etisk problem,
der det største ansvaret for reduksjon
av klimagassar må ligge hos statar med dei historisk
største utsleppa og dei største
økonomiske ressursane. Partiet Sentrum vil følge internasjonale
konvensjonar og traktatar
innan klima og miljø og arbeide aktivt for å etterleve
anerkjente prinsipp for internasjonal
klima- og miljørett. Eksempel på slike prinsipp er
føre var-prinsippet, forureinar
betaler-prinsippet og prinsippet for sams, men differensiert,
ansvar og kapasitet.
Vår politikk skal basere seg på tanken om å overlate
samfunnet til neste generasjon der
dagens største miljøproblem er løyst. Vi treng ein
grøn omstart: Dersom den globale
oppvarminga og tapet av natur held fram i same tempo
som nå, vil det utgjere ein massiv
trugsel mot både naturen og menneskja. Noreg skal
ha ein heilskapleg politikk som bidrar til
at vi når 1,5-gradersmålet, måla i Paris-avtalen frå
2015 og måla i FNs naturavtale som er
venta vedtatt i Kina i 2021. Klimaendringane og tap
av natur trugar global sikkerheit og
økonomisk stabilitet. Det er ei sentral norsk interesse
å avgrense klimaendringar og naturtap
globalt. Noreg må auke satsinga på klima- og naturdiplomati
og fremme gode miljøvenlege
løysingar.
Som eit lite land med open økonomi og rikdom skapt
på fossil energi, må Noreg gå først på
desse områda. Vi har økonomisk styrke og ikkje minst
eit samfunn prega av tillit, likskap og
høgt kunnskapsnivå. Dette er det beste utgangspunktet
for å ta på seg leiartrøya og vise at
ei sosialt rettferdig omstilling i eit tempo som er
i tråd med Paris-avtalen er mogleg.
Sentrum vil:
● opprette ein internasjonal miljørettsdomstol● etablere eit internasjonalt katastrofefond (ekstremvêr, øydeleggingar)
● auke støtta til «Green Climate Fund»
● støtte fattige lands klimatilpassing finansielt
og med kompetanseoverføring når det gjeld
1) Robuste bygningar / infrastruktur 2) Fornybar energi
3) Teknologiutvikling
● intensivere arbeidet med den norske regnskogsatsinga
/ REDD+
● etablere eit multinasjonalt system for varsling
av miljøkriminalitet
● føre strengare og tydelegare kontroll med vår handtering
av farleg avfall
(Baselkonvensjonen særleg viktig)
● arbeide for at forureinar betaler-prinsippet må
bli nytta i internasjonal miljørett
● auke Noregs bidrag til klimafinansiering og klimatilpassingstiltak
i fattige land
● ta initiativ til ein internasjonal koalisjon for
frivillige kutt i produksjon av olje og gass, og
utfasing av subsidiar og bistand til fossil energi
● sette arbeidet for ei grøn, berekraftig og rettferdig
global omstilling som ein hovudprioritet i
norsk utanrikspolitikk
● løfte klimakrisa i Sikkerheitsrådet og gjere den
til ei sikkerheitspolitisk prioritering
● sikre at avtalar mellom Noreg og andre land skal
vere i tråd med måla i internasjonale
avtalar om natur og klima
● at Noreg skal ta leiarskap i arbeidet med å få på
plass ein internasjonal avtale mot
plastforsøpling med eit mål om nullutslepp av plast
til naturen
● arbeide for at norske næringsinteresser i utlandet
bidrar til å realisere FNs berekraftsmål
● at Noreg skal bidra til grøn omstilling og utsleppsfrie
samfunn i utviklingsland
● at Noreg skal bidra til at land både vernar og restaurerer
natur, og samtidig forvaltar sine
naturressursar på ein miljømessig berekraftig måte
● sørge for at «Hav for utvikling» som eit globalt
bistandsprogram blir eit satsingsområde for
Noreg● reformere utviklingsprogrammet “Olje for Utvikling” til å omhandle fornybar energi og
klimatilpassing
● at Noreg skal kjempe mot marin forsøpling
● at Noreg skal styrke arbeidet mot miljøkriminalitet,
spesielt handel med truga artar
● at Noreg er med på internasjonal anerkjenning av
klimafordrivne. Gi desse ein rettsleg
status med tilhøyrande rettar og føreseielege forhold
● klimajustere Oljefondets investeringar i tråd med
Paris-avtalens mål om å avgrense den
globale oppvarminga til 1,5 grader
● gjere EUs krav om openheit om risikovurdering (Sustainability
Related disclosures) og
miljøklassifisering (taxonomy) gjeldande for Oljefondet
● innføre forbruksbasert klimarekneskap og mål og
verkemiddel for å redusere Noregs
importerte utslepp
● at norske firma ikkje skal utnytte naturressursar
i land der folket ikkje sjølv bestemmer over
desse, men ta omsyn til urbefolkningars råderett over
eigne tradisjonelle tilhaldsstader og
ressursar
● utvikle FNs miljøprogram til ein verdsorganisasjon
for natur og miljø, med
sanksjonsmoglegheiter. FN bør brukast aktivt som eit
forum for framforhandling av
internasjonale miljø- og utviklingsavtalar som blir
overordna frihandelsavtalar, andre
økonomiske og militære avtalar og resolusjonar
● at omsyn til miljø- og berekraft er overordna i
all internasjonal handel. Avtalar som bryt
med dette må avviklast, og kan ikkje inngåast. Handel
som skaper unødvendig forbruk må
avgrensast
Klimaforsking
Forsking, utdanning og innovasjon speler ei sentral
rolle i den grøne omstillinga. Vi må
derfor støtte utdannings- og forskingsinstitusjonanes
strategiske satsing på berekraft. For å
gjere oppdagelsene som må til, må forskarane og institusjonane
ha nok fleksibilitet og fridom
til å drive både grunnforsking og anvend forsking.
Då må vi auke andelen frie
forskingsmiddel og motverke silotenkinga i offentleg
forskingsfinansiering. Vi må styrke
grunnfinansieringa av høgskular, universitet og institutt.
For å sikre rask grøn
innovasjonstakt må vi ha gode mekanismar og nok risikokapital
for kommersialisering av nykunnskap. Samarbeidet mellom akademia, næringsliv og offentleg sektor må vere
omfattande, ope og effektivt. Kvaliteten på forsking,
utdanning og innovasjon heng tett
saman. Derfor må undervising meritterast, og studentane
må få rikt høve til å delta i både
forsking og innovasjon.
Utan raske og omfattande reduksjonar i menneskeskapte
klimagassutslepp, er det venta at
klimaet vil endre seg radikalt i løpet av dette hundreåret.
Utviklinga går mot eit klima det er
umogleg å vite noko sikkert om, anna enn hovudtendensar
som meir ekstremvêr, meir tørke
og langvarige hetebølger i sør, meir nedbør i nord,
tinande permafrost og isfritt Arktis om
sommaren. Klimaforsking kan bidra til å redusere usikkerheita
om framtidig klimautvikling.
Kunnskap om konsekvensar av klimaendringar på natur
og økosystem er nødvendig for å
gjere samfunnet meir robust og sette i verk riktige
tiltak. Store globale utfordringar som
tilgang til mat og reint vatn, sjukdomsspreiing og
flyktningstraumar vil kunne følge i kjølvatnet
av klimautviklinga og prege samfunnet både nasjonalt
og internasjonalt. Lokalt kan
klimaendringar gi nye rammevilkår for naturbaserte
næringar, transportsektoren og
arealplanlegging. Det trengst kunnskap for å dreie
ulike næringar i ei meir klimavenleg
retning og samtidig utnytte nye moglegheiter for næringslivet.
Sentrum vil:
● ha eit langsiktig mål om å trappe opp finansiering
av forsking til minst tre prosent av BNP,
der det offentlege bør stå for om lag halvparten
● stille krav til klima og berekraft ved offentleg
finansiering av forsking
● stanse all offentleg finansiering av petroleumsforsking
der målet er auka utvinning og
aktivitet
● auke tildelingane til forskingsprosjekt der målet
er grøn omstilling og berekraft
● auke forsking på tilpassing til klimaendringar
● etablere eit langsiktig forskingsprogram retta mot
verkemiddel og tiltak for
utsleppsreduksjonar
● sikre at universiteta og høgskulane styrker klimarelevant
utdanning, rekruttering og
forsking gjennom prioritering av eigne middel
● styrke fagleg koordinering og evaluering av norsk
klimaforsking gjennom å gi
Forskingsrådet eit tydelegare ansvar● sikre interdepartemental koordinering og finansiering av klimaforskinga
● bidra til overføring og oppbygging av forskingskompetanse
innan klima i fattige land
3.3 Natur og biologisk mangfald
Mennesket er totalt avhengig av naturen og det biologiske
mangfaldet. Reint vatn, rein luft,
pollinering, naturleg skadedyrkontroll, kompostering
og nedbryting, vegetasjon og jord som
bind karbon og hindrar erosjon og flaum er døme på
tenester naturen bidrar med – såkalla
økosystemtenester. Ein føresetnad for at desse tenestene
skal fungere er at vi tar vare på
det som er igjen av naturområde og det biologiske
mangfaldet som finst der.
Ingen kjenner alle samanhengar i heile økosystemet.
Vi menneske er òg ein del av
økosystemet; ein for oss unnseleg og tilsynelatande
betydingslaus art kan vise seg å vere
ein vital del av næringskjeda for andre artar vi eller
andre artar er avhengig av. Vi veit heller
ikkje kva som kan vise seg å bli ein viktig ressurs
for oss i framtida. Kvar art har ein verdi i
seg sjølv, òg uavhengig av kor vidt vi har nytte av
han. Derfor vil vi arbeide for å vareta
artsmangfaldet, og for eit større medvit rundt dei
usynlege kostnadene ved menneskeleg
aktivitet i naturen.
I 2010 blei 196 land samde om 20 naturmål (Aichi-måla)
for å nå
biomangfaldskonvensjonen. Målsetting var å bevare
naturmangfald, berekraftig bruk av
biologiske ressursar og rettferdig fordeling av godane
av genetiske ressursar. Målet var å nå
berekraftsmål 14 og 15, om livet på havet og livet
på land, allereie i 2020. Vi har berre nådd
4 av 43 delmål og er no alvorleg på overtid. Sentrum
vil ta den globale naturkrisa på alvor,
redusere vårt økologiske fotavtrykk og prioritere
tiltak for å bevare naturen i Noreg.
50 % av dei utrydningstruga artane i Noreg lever i
skog. Det er særleg gammalskogen og
dødt trevirke som bidrar til artsmangfaldet i skogen.
Stortinget vedtok i 2017 at 10 % av
skogen skal vernast, men til no har vi verna berre
ca. 5 % av han. Minst 10 % av skogen, og
då fortrinnsvis gammalskog som oppfyller kriteria
for representative biotopar og
artsmangfald, må vernast innan 2025. Råka kommunar
og grunneigarar bør sikrast ein
rimeleg kompensasjon der dette går utover næringsgrunnlag
for dei råka partane. Ordninga
med "frivillig vern" bør ikkje omfatte eigedomar der
ein kompensasjon ikkje blir ført tilbake til
kommunane som er direkte råka.Å restaurere og bygge opp natur, er gode klimatiltak, og kan oppfylle både nasjonale og
internasjonale forpliktingar. Restaurering av beite- og slåttemark kan gi råstoff til bioenergi
gjennom fjerning av framande artar, samtidig som det
aukar biologisk mangfald. Her er
svært viktige biotopar for pollinerande insekt, og
innskrenking av landområde er sett på som
hovudårsaka til nedgangen av desse artane.
Sentrum vil:
● gjere Noreg arealnøytralt, ved å innføre budsjett
og rekneskap over forskjellige naturtypar
og arealbruk. Det blir innført krav om at villmarkskapitalen
ikkje kan reduserast, slik at
nedbygging av villmark må medføre restaurering av
same mengd villmark av tilsvarande
type ein annan stad i same eller nærliggande kommune
● etablere ein nasjonal plan for restaurering av natur,
i tråd med Noregs internasjonale
forpliktingar. Utvikle nasjonale restaureringsplanar
for alle hovudtypar av natur, opprette eit
restaureringsfond, og opprette gode tilskotsordningar
for skogbruk og jordbruk
● endre kommunanes inntektssystem slik at det blir
gitt insentiv til å ta vare på
naturmangfald, redusere arealbruk, og redusere klimagassutslepp
● avgrense utbygginga av nye hyttefelt som går utover
inngrepsfrie naturområde og
beiteområde for husdyr
● auke antalet kvadratkilometer landområde som har
nasjonalparkstatus med 20 % neste
stortingsperiode
● gjere det vanskelegare å bygge i landskapsvernområde
● skape gode ordningar for å verne og vidareføre kulturlandskap
som slåttemarker,
kystlynghei og eng for å oppretthalde eit levedyktig
artsmangfald
● forvalte vegkantar, offentlege parker og liknande
stader på ein måte som skaper gode kår
for pollinerande insekt
● utarbeide ein plan for å fase ut miljøskadelege
subsidiar, og unngå å innføre nye subsidiar
som kan vere til skade for miljøet
● sikre sterkare vern av naturen og artsmangfaldet
i lovverket, om nødvendig òg i
Grunnlova. Oppskalere arbeidet med å legge til nye
utvalde artar og naturtypar, for å sikre at
ein større del av mangfaldet blir varetatt● motarbeide framande artar i norsk natur
● intensivere arbeidet med å kartlegge all natur i
Noreg og fullføre eit nasjonalt økologisk
grunnkart innan 2030. Vidare må det sørgast for at
kunnskapen blir gjort tilgjengeleg og tatt i
bruk av alle relevante aktørar. Kommunikasjon av kunnskapen
vil prioriterast for å skape
auka forståing for naturen blant avgjerdstakarar og
i befolkninga
● sikre levedyktige bestandar av ville dyreartar som
høyrer heime i Noreg, og legge til rette
for at desse kan leve utan å komme i konflikt med
tryggleik og livskvalitet hos menneske og
husdyr
● bygge fleire viltovergangar ved veg og jernbane,
og skifte ut gjerde som er skadelege for
dyra (f.eks. piggtråd)
● verne minst 10 % av produktiv norsk skog, og arbeide
for at vi står betre rusta til å
avgrense skadeomfanget av skogbrann
● strengare regulering av motorisert ferdsel i utmark,
og forbod mot bruk av vasscooter
utanfor særleg fastsette område
● styrke innsatsen for naturvern i Noregs utanriks-
og utviklingspolitikk, både direkte og
indirekte gjennom ivaretaking av naturomsyn på tvers
av innsatsområde
● innføre pant på eingongsgrillar
● fase ut, etter kvart forby, soya som blir produsert
i område med stort biologisk mangfald,
særleg i regnskogsområde
Livet i havet
Vi er ein stor hav- og kystnasjon som forvaltar enorme
naturverdiar i Nordsjøen,
Norskehavet, Barentshavet og langs heile kysten. Råderetten
over desse områda gir oss eit
stort ansvar. Vi har vist at god forvalting av enkelte
fiskeartar på lang sikt kan vere både
berekraftig og lønsamt.
Livet i havet står overfor tre hovudutfordringar –
plastforureining, klimaendringar og
havforsuring, og overfiske og miljøpåverknader av
fiske. Dette påverkar både havmiljøet og
grunnlaget for havnæringar. Å ta vare på havet, som
dekker 70 prosent av klodens overflate
og inneheld 95 prosent av leveområda på planeten,
er å ta vare på oss sjølv. Havet er eitspiskammers av dimensjonar, ein effektiv fangar av klimagassar og storprodusent av
oksygen. Det rommar rike økosystem med eit fantastisk
artsmangfald. Havet er eit
dynamisk, globalt økosystem som kan komme seg om vi
handterer dei utfordringane som i
dag utgjer ein trugsel. Det fordrar samarbeid mellom
avgjerdstakarar, forskarar, næringsliv
og sivilsamfunn. Vi menneske er totalt avhengige av
havet. Vi har rett og slett ikkje råd til å
øydelegge det.
Stadig fleire forskarar påpeiker at vi no står midt
i den sjette masseutryddinga av dyreliv på
jorda. Berre sidan 1970 har vi tapt rundt ⅔ av dyrelivet.
I havet har rundt ⅓ av livet
forsvunne i den same tidsperioden. Og utviklinga held
fram i feil retning. Situasjonen er i ferd
med å bli kritisk for ei rekke artar i sjøen og òg
for fiskarar, særleg i fattige land, som
opplever svart hav der dei før kunne få gode fangstar.
Trenden er at hava blir stadig
varmare, surare, tommare og fattigare på liv. Årsakene
er mange, men ein viktig
fellesnemnar er menneskeleg aktivitet som fører til
klimaendringar og havforsuring. Andre
aktivitetar som bidrar negativt er forureining, overfiske,
oppdrett og råstoffutvinning av olje og
mineral.
Planar er lagt, både internasjonalt og i Noreg, for
å verne 10 % av havet innan 2020. Vi
klarte under 5 %. I Noreg har vi foreløpig klart endå
mindre, berre 1-3 % av våre farvatn har
status som marine verneområde. Det er eit mål at vi
vernar 30 % av havet mot oljeaktivitet,
gruvedrift og fiske innan 2030. Verneområda er ikkje
eit mål i seg sjølv, men eit viktig
forvaltingsverktøy. Vern av natur må skje gjennom
heilskaplege verneplanar som gjeld på
tvers av ulike sektorar som har aktivitet langs kysten
og på havet. Noreg har verdas nest
lengste kystlinje, vår forvalting av økosystema i
våre og internasjonale farvatn blir derfor lagt
merke til. Vi har ressursane og kunnskapen til å gå
først og vise korleis utviklinga kan bli
snudd.
Dumping av gruveavfall i havet kan medføre risiko
for utslepp av partiklar (gruveslam) som
kan truge lokale biotopar, og gruveavfall i sjø kan
medføre risiko for utslepp av miljøgifter
direkte og ved at miljøgifter blir løyst opp i sjøen
over tid. Deponering av gruveavfall som
medfører fare for spreiing av gruveslam eller utslepp
av miljøgifter, kan ikkje tillatast.
Mineralutvinning på havbotnen medfører nokre av dei
same risikofaktorane som deponering
av gruveavfall.
Dei viktigaste utfordringane for forvaltinga av dei
marine økosystema og trugslane mot det
biologiske mangfaldet i hava ligg på land. Klimaendringane
er i sterk grad drivne av
landbaserte aktivitetar. Det er forureining frå land
som forårsakar dei største trugslane for det
marine miljøet når det gjeld for eksempel plastforsøpling.
Det er derfor viktig å sjå påtrugslane for havet på ein heilskapleg måte, slik at òg verknaden på havet frå landbasert
aktivitet inkluderast tydelegare i havforvaltinga.
Auka mengd CO
2
i atmosfæren er den klart
viktigaste årsaka til både temperaturauke og havforsuring.
Meir
CO
2
i atmosfæren fører til at
meir CO
2
blir løyst opp i havet og gir forsuring.
Eit surare hav fører til at kalk i havet blir løyst
opp. Kalk er særleg viktig for kalkdannande organismar
som skaldyr og korallar. Ein
kombinasjon av auka havtemperatur, surare hav, forureining
og overfiske trugar mange artar.
Plast i havet
Forsøplinga av havet er eit raskt veksande problem.
Dersom produksjonen, forbruket og
forsøplinga av plast fortset å auke, vil det innan
2050 vere meir plast i havet enn det er fisk.
Vi treng eit internasjonalt samarbeid og forpliktande
avtalar for å møte utfordringane.
For å unngå at plast hamnar i naturen og etter kvart
i havet, er det naudsynt å utvikle pante-
og returordningar basert på eit heilskapleg produsentansvar
for alle som produserer og
importerer plast. Eit slikt system for retur og pant
må òg omfatte problemavfall som båtvrak,
gamle fiskebruk, forlatne oppdrettsanlegg og mykje
meir. I dag kan fiskarar og andre som
finn og tar med seg avfall dei finn på, i eller ved
havet, risikere å måtte betale for å få levert
det som avfall. Dei som på denne måten bidrar til
å fjerne plastavfall burde i staden få betalt.
Då ville avfall til havs i større grad bli tatt med
til eit mottak på land. Noreg er verdsleiande
på panteordningar og bør raskt utvikle panteordningar
for marint problemavfall. Ei
panteordning, eventuelt i kombinasjon med direkte
tilskot, kan bli ei kjærkommen
ekstrainntekt for lag og foreiningar som kan rydde
i strandsona på dugnad, og det kan gi
økonomisk grunnlag for innsamling frå andre som har
utstyr og kompetanse til små og store
oppryddingar i strandsona. Dette kan kombinerast med
å sette av fleire middel til auka
aktivitet frå profesjonelle ryddarar.
Sentrum vil:
● at naturmangfaldlova om marint vern må gjelde for
alle norske havområde, heilt frå
fjæresteinane og ut til og med heile norsk økonomisk
sone (200 nautiske mil)
● at berre eit heilskapleg vern etter naturmangfaldlova
er godt nok for område som skal ha
status som marine verneområde
● styrke naturmangfaldlova ved å gjere vern av utvalde
naturtypar og prioriterte artar
gjeldande for alle norske havområde● at det ikkje skal settast i gang ny aktivitet i område definert som særleg verdifulle og
sårbare (SVO) i forvaltingsplanane for norske havområde før
desse er greidd ut med tanke
på marin verneplan
● sørge for eit permanent vern mot petroleumsaktivitet
i særleg verdifulle og sårbare
havområde, irekna Lofoten, Vesterålen og Senja
● ikkje opne for mineralutvinning på havbotnen i norske
farvatn før det er fullt greidd ut som
miljømessig forsvarleg – og at Noreg jobbar internasjonalt
for å sikre minimum ti års
utsetting av all mineralutvinning på havbotn, til
konsekvensar for dyreliv og leveområde er
fullt ut forstått
● etablere fleire fredingsområde for korallrev, ålegrasenger
og andre sårbare naturtypar som
er gyte- og oppvekstområde for fisk og skaldyr
● arbeide for å få på plass ein eigen handlingsplan
for sjøfugl
● jobbe for å få på plass ein juridisk bindande avtale
i FN mot plastforsøpling
● jobbe for at Noreg skal bli plastsmart gjennom å
forsere arbeidet med å putte plasten inn i
ein ekte sirkulær økonomi
● arbeide for å innføre eit heilskapleg produsentansvar
for alle som produserer eller
importerer plast i Noreg, inkludert importørar og
seljarar av emballasje, fiskeri- og
oppdrettsutstyr
● ha ein nasjonal plan for innsamling, sortering og
materialgjenvinning av plastavfall
● styrke infrastrukturar knytt til avfallshandtering
i utviklingsland, for å hindre at søpla der
endar i havet
● støtte strandryddingar og andre oppryddingar
● utvide panteordningar så fiskarar og andre kan få
betalt for å levere marint problemavfall
på land. Sørge for mottaksanlegg langs heile kysten
● arbeide internasjonalt for å få innført panteordningar
på brukte plastprodukt
● jobbe for å auke andelen ombruksløysingar og samtidig
redusere bruken av eingongsplast● redusere spøkelsesfiske gjennom å innføre obligatoriske krav om rapportering for alle som
taper fiskeutstyr i havet, innføre krav om teknologi
som skal gjere det mogleg å finne att
utstyr som er tapt, og skjerpe krav til merking av
fiskebruk
● innføre ei obligatorisk registrering av alle fritidsbåtar
i Noreg for å redusere talet båtar som
endar med å forsøple havet kvart år
● innføre krav om bruk av meir miljøvenleg botnstoff
på båtar
● styrke forsking på marin forsøpling
● innføre avgift på ny plast og legge til rette for
innovasjon og produksjon av nye produkt av
resirkulert plast
● seie nei til deponering av gruveslam og anna problemavfall
i marine område, for eksempel
Repparfjorden og Førdefjorden
3.4 Grøn konkurransekraft
Partiet Sentrum vil vere med å vise veg for ein nyskapande,
grøn næringspolitikk. Vi peiker
på EUs “European Green Deal”, ein vedtatt plan for
satsing på grøne industriar. Noreg treng
òg ein grøn avtale. Noreg må plukke ut klima- og miljøvenlege
industriområde som verda vil
spørje etter i åra som kjem, og utvise ein nasjonal
eigarskapspolitikk og -strategi som
understøttar denne utviklinga. Gjennom vår grøne vekst-
og utviklingsstrategi vil vi skape
nye arbeidsplassar og sikre velferdsstatens framtid.
Partiet Sentrum vil satse på investering
og innovasjon for ei berekraftig utvikling.
Vi må bygge framtidas næringsliv på våre viktigaste
ressursar. Den viktigaste ressursen er
kompetanse. Vi har mange næringar som er verdsleiande,
og vi har kompetanse innan
petroleumsindustrien vi kan dra nytte av i det grøne
skiftet. Marine næringar, maritime
næringar, kraftproduksjon og kraftkrevjande industri,
ressursane frå skogen og kompetansen
frå petroleumsindustrien gir oss store moglegheiter
for å utvikle ny verdiskaping.
Enova, Innovasjon Noreg og GIEK har viktige roller
for utviklinga av framtidas næringsliv.
Enova bidrar direkte med ordningar som skal ta oss
i retning av lågutsleppssamfunnet.
Innovasjon Noreg bidrar med finansieringsløysingar
og kompetanse som skal skape vekst
og fremme eksport, GIEK stimulerer eksport blant anna
med garantiar som redusererrisikoen for eksportørar. Vi må bruke desse institusjonane, vidareutvikle verkemidla og styrke
kapitaltilgangen slik at dei kan spele ei større rolle
for å utvikle grøn konkurransekraft.
Fremme auka eksport
Noreg ligg langt bak våre naboland når det gjeld satsing
på eksport. Noregs eksportgap har
aldri vore større. Ser vi bort frå olje og gass, har
knapt noko OECD-land hatt svakare
utvikling i eksport enn Noreg dei siste 25 åra. Handelsunderskotet
utan olje- og gasseksport
er fordobla til 400 milliardar kroner frå 2011 til
2019. Vi må no vri eksportsatsinga over på
andre næringar. Samtidig må vi løfte blikket frå Europa
til Afrika og Asia.
Norsk, eksportretta næringsliv er ramma av oljeprisfall
og korona-pandemi. Noregs
eksportfremmeaktivitet og -finansiering må opp på
nivå med Sverige og Danmark. Samtidig
må næringslivet trekkast sterkare med i fastsettinga
av strategiar og mål, og styringa av
ressursar og aktivitetar.
Årsakene til svak eksportvekst er samansette og avhengige
av kvarandre. Ulike næringar
har ulike utfordringar. Felles for fleire næringar
er manglande tilgang til kompetanse og
manglande eller vanskeleg tilgang til marknad. Nokre
næringar manglar òg klare strategiar
for nye satsingar med tydelege og sterke verkemiddel
for finansiering, rådgiving, skalering
og internasjonalisering.
Politikken kan skape rammevilkår og sette mål, men
det er næringslivet som skal etablere
framtidas verksemder, framtidas arbeidsplassar og
sikre eksportinntekter når inntektene frå
olje- og gass avtek. Rammevilkåra for utvikling av
nye, klimavenlege næringar må utviklast i
tett samarbeid med aktørane i næringa.
Satse på fornybare energikjelder
Partiet Sentrum trur på ei framtid der berekraftig
energiproduksjon er mogleg. EU har
gjennom sin «Green Deal» gjort det tydeleg at samfunnsutviklinga
raskt skal gå i ei grønare
retning. Sverige og Danmark vil satse tungt på utsleppsfri
næringsutvikling i kjølvatnet av
koronakrisa. På tross av enkelte suksesshistorier
har norsk eksport av fornybar teknologi
stått stille, ca. ni milliardar årleg, sidan 2009.
Samstundes har den globale
fornybarmarknaden hatt ein bratt vekst. Danmark eksporterte
grøn teknologi for 105
milliardar i 2019. Partiet Sentrum meiner det er på
høg tid at staten og norsk næringsliv tar
tak i dette.
Stimulere nullutsleppsnæringarNæringslivet ønsker å levere nullutsleppsløysingar så snart det er etterspørsel.
I svært mange prosjekt er likevel oppstartsrisken
framleis for høg. Næringane må
mobiliserast breitt viss vi skal skape ein marknad
som kan fostre opp Noregs neste
eksporteventyr. Partiet Sentrum vil gjennom politiske
vedtak redusere risiko med gode
rammevilkår og finansieringsløysingar.
Framtidas vinnarar er bedrifter som leverer nullutsleppsløysingar.
Noreg bør omstille og
oppskalere den omfattande kompetansen vi har i for
eksempel maritime næringar og
oljeservicenæringa. Om vi ikkje gjer det, vil vi tape
i konkurransen med Sverige, Danmark og
Storbritannia, som har meir offensive eksportsatsingar
enn det Noreg har.
Sentrum vil:
● sette av 1 % av Oljefondet til eit innanlands investeringsfond
slik at vi kan få fart på den
grøne omstillinga
● talfeste mål for eksport og prioritere eksportfremmande
arbeid sterkare
● auke rammene for Enova og Innovasjon Noreg for å
fremme nye klimavenlege løysingar
Skipsfart og maritim sektor
FNs internasjonale sjøfartsorganisasjon har vedtatt
at utsleppa frå verdas skipsfart skal
halverast innan 2050, noko som med auka etterspørsel
og aktivitet betyr ein reduksjon på 70
prosent per skip. Dette er ikkje berre ei enorm utfordring
for verdas reiarlag, men òg ein stor
sjanse. Veksten i marknaden for nullutsleppsløysingar
vil bli eit industrieventyr.
Noreg er stor sjøfartsnasjon med eit sterkt maritimt
miljø. Suksessen frå utviklinga av
batteriferjer i det norske ferjenettet viser korleis
ny teknologi kan oppskalerast når heile
verdikjeda og marknaden utviklast i takt.
Aktørane i næringar er klare til å ta i bruk ny teknologi
dersom rammevilkåra blir lagt til rette.
Skip har lang levetid; viss alle skip som er i bruk
i 2050 skal ha nullutslepp, bør alle nye skip
byggast med nullutslepp allereie i 2030. Noreg har
føresetnader for å vere med å utvikle
framtidas skipsfart. Vi har kompetanse og føresetnader
knytt til elektrifisering, ammoniakk,
hydrogen og berekraftig biodrivstoff. Vi kan bidra
til at norsk maritim sektor tar ei leiande rolle
ved å utvikle gunstige finansieringsordningar for
meirkostnaden knytt til nullutsleppsteknologigjennom låneordningar og toppfinansieringsordningar. Vidare må det utviklast ein
infrastruktur av fylle- og lademoglegheiter for nærskipsfarten.
Sentrum vil:
● sikre investeringsstøtte til bygging av skip med
nullutsleppsteknologi og infrastruktur for
slike skip i norsk skipsnæring
● tidfeste krav om nullutslepp i norske farvatn for
skipsfarten
● at nye båtar blir bygd med nullutslepp frå 2030
Klimanøytrale industrieventyr
Eksport av foredla kraft i form av metall og andre
produkt frå norsk, kraftkrevjande industri
har vore og er ein viktig del av norsk landbasert
eksport. Det grøne skiftet må bygge vidare
på denne tradisjonen. Prosessindustrien ønsker ei
rolle som ei av næringane som skal
erstatte inntektene frå olje og gass i framtida, og
ser mot nullutslepp i 2050. I rapporten
Prosess 21 peiker næringa sjølv på moglegheiter for
å nå nullutslepp med satsing på blant
anna biomasse, blått og grønt hydrogen, CCS (karbonfangst
og lagring), ammoniakk til
skipsfart og biodrivstoff.
Norsk sokkel kan ha eigenskapar for karbonlagring
som overstig ikkje berre Noregs
klimautslepp, men òg utsleppa frå forbrenning av olja
og gassen vi eksporterer. Om vi kan
lukkast med kommersialisering av karbonfangst og lagring,
har det eit stort potensial for
verdiskaping, arbeidsplassar og inntekter.
Noreg har kompetanse, tilgang til kraft, areal og
eit stabilt styresett med føreseielege
rammevilkår. I ei verd som skal bli stadig meir klimanøytral
vil det vere etterspørsel etter
produkt produsert med rein, fornybar kraft, og det
vil oppstå trong til nye produkt. Industrien
trekker fram at Noreg har fortrinn innan verdikjeder
for kritiske råmateriale og materiale,
produksjon og resirkulering av batteri, klimanøytrale
energiberarar som hydrogen og
ammoniakk, teknologi innan karbonfangst og -lagring,
etc. Vi må sikre rammevilkår og
tilgang til eigna areal for nyetablering slik at Noreg
kan vere leiande i utvikling og produksjon
innan nye fornybare kraftkrevjande næringar.
Sentrum vil:● utarbeide ein nasjonal strategi for industriområde med internasjonale konkurransefortrinn,
energiforsyning, infrastruktur og kompetansetilgang
● betre rammevilkåra for etablering av ny, klimavenleg
kraftkrevjande verksemd
● styrke offentlege finansieringsordningar som kan
redusere risiko knytt til etablering av ny
grøn verksemd
● Sikre statleg medfinansiering og risikoavlasting
i utviklinga av CCS-teknologi
Havvind
Med norsk kompetanse på kraftproduksjon, og på offshore-verksemd,
har vi føresetnader for
å bli leiande innan havvind – knytt til produksjon
av fornybar elektrisk kraft, men òg som
eksportør av teknologi. Det vil krevje eit rammeverk
for investeringar, eksempelvis statlege
ordningar for tilskot og/eller lån, og at område raskt
blir gjort tilgjengelege for utbygging. Vi
treng ein heimemarknad som grunnlag for å utvikle
ei konkurransedyktig næring.
Sentrum vil:
● realisere 3 gigawatt havvind på norsk sokkel innan
2030
● etablere rammeverk og konsesjonsvilkår som gjer
det attraktivt å investere i havvind
Grøn vekst i marine næringar
Marin næring er Noregs største eksportnæring etter
olje og gass. Moglegheitene for auka
verdiskaping og nye arbeidsplassar er store innan
fiske, havbruk og vidareforedling.
Sjømatnæringa har som mål å femdoble verdiskapinga
til 500 milliardar i året innan 2050.
Sentrum vil legge til rette for ein berekraftig vekst
i havbruksnæringa, blant anna ved å legge
betre til rette for fullskala utprøving av ny berekraftig
teknologi. Det er eit mål å stimulere til
meir heilårleg verksemd i landbasert fiskeindustri,
blant anna med ordningar som premierer
leveransar av eigna råstoff i lågsesong. Marine næringar
er meir omtalt i kap. 3.8.
Berekraftig reiseliv og turistnæringNoreg kan tilby opplevingar av storslått, urørt natur. Naturens stillheit er ein del av
opplevinga. Vi kan gi turistar høve til å delta i
naturopplevingar gjennom friluftslivsaktivitetar.
Noreg er eit føregangsland i å ta vare på naturverdiar.
Partiet Sentrum vil fremme ei berekraftig turistnæring
som skaper arbeidsplassar og
fremmar lokal kultur og lokale produkt. Turistar er
no meir medvitne om at dei ønsker å reise
miljøvenleg, og dei føretrekker berekraftige reisemål.
Eit grønt reiseliv betyr auka
verdiskaping og auka sysselsetting, og det er ei moglegheit
for norske reiselivsfirma.
Reiselivsnæringa set miljøstandardar både for dei
tilsette og for gjestar. Partiet Sentrum
anerkjenner at fleire av dei store aktørane i norsk
reiseliv har som mål at veksten innan
reiseliv skal vere ein del av løysinga mot eit meir
berekraftig samfunn.
Sentrum vil:
● stille tydelege krav til turistnæringa om at ho
skal bidra til å realisere berekraftsmåla
● bygge grøn konkurransekraft i norsk turistnæring
● utvikle konseptet nasjonale turistvegar og nasjonale
turiststiar, og ha eit tettare samarbeid
med operatørar om planlegging av reiseruter mv.
● utvikle betre digitale turportalar, planleggingsverktøy
og informasjonstenester på ulike
språk for turisme og friluftsliv i Noreg
Nye grøne arbeidsplassar i byggesektoren
Byggsektoren står for 40 prosent av energibruken i
Noreg, og endringar er nødvendige for å
nå klimamåla. Dei seinaste åra har kunnskapen om miljøvenleg
bygging og den
tilgjengelege teknologien utvikla seg med stormskritt.
Byggteknisk forskrift stiller ikkje
tydelege nok krav til klima. Moderne byggeteknikkar
må takast i bruk og vidareutviklast.
Norsk byggebransje må ikkje henge att i konkurransen
med andre aktørar, spesielt i den
europeiske marknaden, der eit klimaambisiøst EU legg
lista stadig høgare. Strengare krav,
som går utover dagens forskrifter, vil gjere det enklare
for heile byggenæringa å levere på
klima.
Løysingane, kompetansen og marknaden for klimasmarte
bygg er allereie her. Statlege
oppdragsgivarar må gå fremst og bidra til utvikling
av miljøriktig bygging. Det vil gi gjenklang
i heile bransjen, bidra til innovasjon og næringsutvikling
av grøn teknologi.Sentrum vil:
● at byggenæringa må bidra til det grøne skiftet.
Gjennom livsløpsvurderingar og
kunnskapsbaserte val får samfunnet miljøvenlege bygg
● sette krav til reduksjon av klimagassutslepp i alle
byggeprosjekt, og til utsleppsfrie
byggeplassar
● auke bruken av tre som byggemateriale for å binde
meir
CO
2
i trevirket og redusere bruken
av andre materiale med større klimaavtrykk
● at offentlege tingarar bruker si innkjøpsmakt til
å fremme gode klimaval og grøn
innovasjon. Ambisiøse miljøkrav blir innarbeidd i
kontraktar og standardar
● at byggenæringa i større grad nyttar verktøy som
klimagassrekneskap som synleggjer
utslepp frå materiale og byggeaktivitet. Slik kan
dei største utsleppskjeldene identifiserast og
gi grunnlag for erstatning til andre, berekraftige
løysingar. Ombruk og gjenvinning av
materiale bør bli ein større del av verdikjeda
● at entreprenøranes miljøkompetanse blir eit konkurransefortrinn,
slik at innovasjon og
omstilling blir prioritert av aktørane i bransjen
Grøne innkjøp
Grøne innkjøp gir ein positiv verknad på klima, miljø
og menneske, og skaper grøn
konkurransekraft. Grå innkjøp fokuserer berre på pris
og ein risikerer òg å få leverandørar
som ikkje vektlegg klima, miljø og menneskerettar.
Ved å stille grøne innkjøpskrav bidrar vi til
å vareta miljø, skape innovasjon og konkurransekraft.
Sentrum vil:
● at det offentlege nyttar si innkjøpsrolle til å
fremme nullutsleppsløysingar for bygg,
transport og anlegg
● at offentleg sektor som innkjøpar bidrar til grøn
konkurransekraft
SirkulærøkonomiBerekraftig forbruk og produksjon går ut på å gjere meir med færre ressursar. I dag forbruker
vi mykje meir enn kva som er berekraftig for kloden.
For å nå måla om lågutsleppsøkonomi
og oppnå eit berekraftig forbruks- og produksjonsmønster,
er det avgjerande med ein meir
effektiv bruk av ressursar. I sirkulær økonomi er
det fokus på ei meir intensiv utnytting av
ressursar framfor å forbruke stadig meir.
«Ein sirkulær økonomi inneber å utnytte ressursar
på eit slikt vis at dei gir samfunnet høgast
mogleg verdi og nytte lengst mogleg. Dette kan ein
oppnå gjennom design for forlenga
levetid, auka ombruk, reparasjon, oppgradering og
materialgjenvinning i eit kretsløp der
færrast mogleg ressursar går tapt.»
Utviklinga mot ein sirkulær økonomi vil gi grunnlag
for auka konkurransekraft i etablerte
verksemder samtidig som det blir skapt ny næringsverksemd
og dermed òg arbeidsplassar.
Etterspørselen etter nye produkt og tenester som følge
av omstillinga gir nye moglegheiter
både innanfor design, teknologi, digitale løysingar,
produksjonsprosessar, lagring og
transport – men òg innan returordningar, resirkulering
og reparasjon.
Overgangen til ein sirkulær forretningsmodell kan
vere både dyr og langvarig for ei bedrift.
Ofte er det vesentlege investeringar som må gjerast,
slik at omstillinga får store kostnader.
Investeringane gir både økonomiske og materielle sparingar
på sikt, men kan vere ei første
hindring mot ei sirkulær verdikjede.
Trykket er høgt internasjonalt for å sikre overgangen
til den sirkulære økonomien. Noreg har
ikkje komme like langt i omstillinga som samanliknbare
land, og det trengst politisk vilje og
handlekraft for å få fart på omlegginga i landet vårt.
Næringane treng føreseielege
rammevilkår og finansieringsmoglegheiter for å kunne
gjere naudsynte investeringar.
Samtidig vil kompetanse og tilgang til informasjon
blant forbrukarane vere eit viktig premiss
for ei nødvendig dreiing i etterspurnad og endring
av forbruksvanar.
Ein viktig faktor for den sirkulære økonomien er ein
berekraftig produksjon og eit forbruk som
inneber å minske ressursbruken, miljøøydelegginga
og klimautsleppa som samfunn og som
enkeltpersonar. I vår del av verda forbruker vi meir
enn kva som er berekraftig for kloden.
Som ein del av EUs handlingsplan for sirkulær økonomi
er det tatt inn punkt for betre
ikkje-finansiell rapportering. Dette vil vere essensielt
med tanke på at finansnæringa skal
kunne gi gode vilkår for finansiering og kapital i
dei bransjane og bedriftene som bidrar best
til det grøne skiftet og berekraftig økonomi.Manglande kunnskap og kompetanse om sirkulær økonomi er den viktigaste barrieren på
alle nivå i dag. Både hos bedrifter, statlege aktørar og hos politiske styresmakter. Det
manglar kunnskap og erfaring på kva politiske tiltak
og insentiv som kan hjelpe den
sirkulære økonomien framover.
Sentrum vil:
● sikre ein norsk handlingsplan for sirkulær økonomi
basert på Europakommisjonens
handlingsplan for sirkulær økonomi
● implementere hensiktsmessig ikkje-finansiell rapportering
i tråd med EUs nye Green Deal
● legge til rette for/ ønske velkommen løysingar for
delingsøkonomi som samtidig varetar
omsyn i arbeidsmiljølova
● fjerne moms på reparasjon, utleige og gjenbruk (brukthandel)
● redusere matsvinn gjennom ei matkastelov og betre
informasjon til forbrukar
● ha ei openheitslov som gjer det enklare for forbrukarar
å vite korleis produkta er laga
● stimulere utvikling av produkt med lengre levetid
og produkt som kan reparerast framfor å
bytast ut, eksempelvis gjennom ei merkeordning
● stimulere til utlånsordningar (BUA), byttedagar,
organiserte gjenbruksforretningar
● sjå nærmare på ei miljøavgift på import av tekstilar.
Ei miljøavgift vil bidra til å legge om
forretningsmodellen til kleskjedene og redusere importen
av klede.
Gründerskap
Det er viktig å legge til rette for at fleire firma
klarer å vekse seg store og solide, og på den
måten kan skape mange arbeidsplassar. Her vil vi sikre
betre tilgang på risikokapital, støtte
og kompetanse.
Sentrum vil:
● satse meir på akseleratorprogram for vekstbedrifter
● styrke kapitaltilgang i tidleg fase av oppstart● fremme og legge til rette for inkubatorar og klynger som er viktige pilarar og støtte i
oppstartsfasar av bedrifter
● sikre at teknologigründerar i Noreg får god tilgang
til skaleringskompetanse
● sikre skatteinsentiv, særleg innanfor oppstartsbedrifter
som er grøne, berekraftige og
sirkulærøkonomiske
● gjere det enklare og mindre byråkratisk for enkeltpersonføretak
og SMB-bedrifter
● betre dei sosiale ordningane for sjølvstendig næringsdrivande
Klimarisiko og finansiering
Det er viktig at norske styresmakter følger EUs regelverksarbeid
innan miljø- og
klimarapportering tett for å sikre ei god implementering
av nye reguleringar. Eit tett
samarbeid mellom styresmaktene, finansnæringa og andre
relevante aktørar vil bidra til
betre kunnskapsutveksling og betre implementering
av regelverka.
Kravet til og kvaliteten på næringslivets rapportering
om berekraft vil vere av stor betyding.
Rapporteringsnivå og innhald må vere relevant og konkret.
Ein tett dialog med næringslivet,
om korleis ein best legg til rette for relevant selskapsrapportering
om klima- og miljøforhold,
er avgjerande.
Sentrum vil:
● stimulere selskap til å allereie no starte prosessen
med å tilpasse seg EUs
klassifiseringssystem for berekraftig aktivitet
● at norske bedrifter tar i bruk TCFD-rammeverket
i si selskapsrapportering (klimarisiko) i
tråd med tilrådinga frå Finans Noreg og Klimarisikoutvalet
Skattar og avgifter
Skattar og avgifter utgjer hovuddelen av finansieringa
av alle statens, regionanes og
kommunanes oppgåver. Det er eit mål at skattar og
avgifter blir utforma slik at det gir gode
kår for verdiskaping og sysselsetting, at det bidrar
til at det som er lønsamt for samfunnet òg
er bedriftsøkonomisk lønsamt, at det fremmar norsk
eigarskap, stimulerer til investeringar,bidrar til omfordeling og mindre skilnader, varetar distriktspolitiske mål og fremmar ei
berekraftig, grøn utvikling.
For å vere konkurransedyktige kan ikkje skattlegginga
av norske bedrifter konkurrere oss ut i
møte med samanliknbare land. Vi ønsker å stimulere
til auka investeringar i næringslivet
gjennom privat eigarskap for å klare å omstille oss.
Målet om å gå frå ein lineær økonomi og
over til ein sirkulær økonomi og få til det grøne
skiftet krev føreseielege rammevilkår og eit
skatte- og avgiftssystem som legg til rette for berekraftig
vekst og vidare verdiskaping i
framtida. Vi ønsker samtidig ein skattepolitikk som
motiverer til arbeid, finansierer
velferdssamfunnet og stimulerer til eit berekraftig
samfunn.
Formuesskatt, arveavgift og eigedomsskatt er politisk
omstridde skattar. Skattane har
negative konsekvensar ved at eigarar av verksemder
til dømes kan bli “tvinga” til å ta utbytte
for å betale formueskatt eller at ein ny generasjon
må selje andelar av ei verksemd for å
betale arveavgift. Samtidig er det ikkje mogleg å
oppnå ei utjamning og omfordeling frå dei
som har mykje berre med skattlegging av inntekt og
overskot. Formuesskatt for norske
eigarar inneber ein skatt for norske eigarar som utanlandske
eigarar slepp. Men å erstatte
formuesskatt med auka skatt på overskot vil gjere
det mindre attraktivt å etablere lønsam
verksemd i Noreg.
Partiet Sentrum er ope for å vurdere meir bruk av
skatt på grunnrente frå næringsverksemd
med ekstraordinær forteneste når private får ein rett
til å hauste av våre felles ressursar eller
konsesjon til å drive i ein marknad der staten avgrensar
verksemda. Vasskraft, havbruk og
petroleumsnæringa er eksempel på næringar som har
ei særskild skattlegging utover
ordinær skatt på overskot.
Økonomisk omfordeling
Store skilnader i økonomisk vekst har ført til ein
kraftig auke i skilnadene i velstand mellom
verdas land og mellom befolkninga internt i ein nasjon.
Korleis eit land sin økonomiske vekst
blir fordelt ut på den enkelte innbyggar er eit ledd
i den interne fordelingspolitikken, og vil
vere av betyding for premissane for den vidare økonomiske
veksten.
Jo betre fordeling, jo større intern etterspørsel,
jo større aktivitet, jo fleire jobbar og derav
mindre låginntekt eller fattigdom. Ein god fordelingspolitikk
vil dermed vere eit viktig premiss
for økonomisk vekst, utvikling og auka levestandard
for alle.Jamn fordeling og små forskjellar har vore eit kvalitetsstempel på velferdssamfunnet vårt. Vi
har historisk hatt lågt konfliktnivå i arbeidslivet og høg arbeidsdeltaking. Dette har fremma
vekst og velstand. Motsett syner erfaring frå andre
land at stor ulikskap kan føre til politisk
uro og konflikt, noko som verken stimulerer til vekst
eller velstand. Auka forskjellar i økonomi
og moglegheiter skaper òg avstand mellom folk. Avstand
som skaper skilje og som i sterkare
grad set folk i bås eller deler inn i klassar.
Partiet Sentrum ønsker ein fordelingspolitikk som
tar vare på kvalitetane i vårt
velferdssamfunn, nemleg små forskjellar og høg grad
av politisk ro og høg velstand for alle.
Sentrum vil:
● behalde skatte- og avgiftsnivået på om lag same
nivået som i dag
● styrke fordelingsprofilen i inntektsskatten med
to nye trinn i trinnskatten med høgare skatt
for inntekter over anslagsvis 1,2 millionar og 5 millionar
● redusere skatten for inntekter under anslagsvis
400.000
● vidareføre differensiert arbeidsgivaravgift som
eit viktig distriktspolitisk verkemiddel
● behalde formuesskatt og auke sats på formuar over
50 millionar
● gjeninnføre arveavgift for formuar over 10 millionar
● vidareføre eigedomsskatt som ei moglegheit for kommunane
● gjennomføre ei grøn skatteomlegging. Delar av inntekta
frå auka
CO
2
-avgifter bør brukast
til lettingar i skattar og avgifter som kjem alle
til gode
3.5 Anstendig arbeid
Dette kapittelet kan sjåast i samanheng med Del 2
Menneske og berekraft først, kap. 2.14
Like moglegheiter og tilgang til arbeidsmarknaden
og kap. 2.11 Lære heile livet.
Arbeidslivet er for alle, og alle skal ha sjansen
til å delta etter evne. Partiet Sentrum føreset
at alle i Noreg skal kunne tene på arbeidsinnsatsen
i samsvar med norske standardar, og
kunne leve av arbeidet sitt. Vi ønsker bevaring av
den nordiske velferdsmodellen med arbeid
for alle, der alle skal kunne leve av inntekta si,
utan for store forskjellar, partssamarbeid ogbalanse mellom delvis regulert marknadsøkonomi. Arbeidslivet skal pregast av anstendige
løns- og arbeidsvilkår.
Grunnleggande tryggleik for eiga inntekt, bustad og
velferd er avgjerande for mennesket sin
fridom. Den norske samfunnsmodellen har i høg grad
fått til dette, men enno er altfor mange
som ønsker arbeid, sett utanfor arbeidslivet.
Motarbeide faren for langvarig utanforskap blant unge
Partiet Sentrum meiner det er viktig at Noreg prioriterer
innsats for å redusere andelen unge
som verken er i arbeid, under utdanning eller opplæring.
I fokus må vi særleg ha unge med
helseutfordringar og utan vidaregåande opplæring.
Ein del av desse unge har psykiske plager. Dei er
for friske til å få eit tilbod i helsevesenet,
men for sjuke til å vere i jobb. Senter for jobbmeistring
kan vise til svært gode resultat med
tanke på å motarbeide langvarig utanforskap. Senter
for jobbmeistring har funne koden for
korleis ein får unge som elles risikerer utanforskap,
når over 80 % av deltakarane er i jobb
eller utdanning etter gjennomføring.
Fontenehus samarbeider fleire stader med Nav og bidrar
til å redusere at unge blir
uføretrygda på grunn av psykiske lidingar. Det å støtte
medlemmar med jobb og utdanning
er ei prioritert oppgåve ved fontenehus over heile
verda. Fontenehus fyller ikkje berre
«rehabiliterings-tomrommet» mellom psykiatrien og
kommunehelsetenesta. Fontenehus kan
òg fylle noko av tomrommet mellom helse og arbeid.
Nesten seks av ti unge fryktar at koronapandemien
vil sende aldersgruppa deira ut i
langvarig arbeidsløyse. Det må vi som samfunn ta alvorleg.
Partiet Sentrum meiner det er
ekstra viktig å satse på å inkludere fleire unge menneske
i arbeidslivet.
Bidra til at fleire unge fullfører vidaregåande skule
Utanforskap i arbeidslivet blant unge heng saman med
utdanningsnivå. Unge utan fullført
vidaregåande skule og innvandrarar utgjer ein klart
større andel enn dei med fullført
vidaregåande eller høgare utdanning. Partiet Sentrum
meiner ei styrking av yrkesfaga og dei
praktisk-estetiske faga i skulen er vegen å gå. Utdanningssystemet
må rette seg meir mot
det arbeidslivet faktisk har behov for. Det er eit
prioritert mål at fleire må få dentilrettelegginga dei treng for å fullføre vidaregåande skule. Og nye skulemodellar må prøvast
ut.
Ein forsterka lærlingepolitikk
Vidaregåande opplæring med eit yrkesfagleg lærlingeløp
sikrar viktig kompetanse vi treng i
samfunnet. Strategien om fleire meistrar må følgast
opp med god lærlingpolitikk.
Næringslivet ønsker å ta inn lærlingar. I alle handverksbransjar
er det eit sterkt ønske om
god rekruttering som sikrar kvalitet og kompetanse.
Men bedrifta kan ikkje ta hovudansvaret
for lærlingeløpet og den vidaregåande opplæringa.
Konjunkturar, kostnader og kompliserte
ordningar kan gjere at firma finn det vanskeleg å
opprette lærlingplassar. Partiet Sentrum
meiner vi må prioritere å auke tilgangen til lærlingplassar.
Språk, funksjonsnedsettingar og andre utfordringar
i livet kan gjere at ein lærling treng ekstra
ressurs og oppfølging. Ekstra behov for oppfølging
i ein lærlingsituasjon må følgast opp med
ekstra middel inn i lærlingbedrifta, slik at ikkje
dette blir eit hinder for lærlingplass og god
gjennomføring.
Global Jobs Pact
Initiativet “Global Jobs Pact” ved Den internasjonale
arbeidsorganisasjonen (ILO) tar for seg
den globale krisa sin sosiale verknad på sysselsetting,
og føreslår jobbsentrert politikk som
svar på kriser.
Sentrum vil:
● fortsette trepartssamarbeidet om lønsoppgjer og
andre arbeidsvilkår
● øyremerke middel til Senter for jobbmeistring og
på den måten sikre at fleire unge med
psykiske helseutfordringar kan komme i jobb
● utvikle og iverksette ein global strategi for sysselsetting
av ungdom og innføre «The Global
Jobs Pact» utvikla i Den internasjonale arbeidsorganisasjonen
● motverke strukturar som legg opp til arbeidsgivarars
bruk av mellombelse stillingar● sørge for at det finst både deltidsstillingar og heiltidsstillingar i offentleg sektor, slik at det
kan tilpassast den enkelte tilsette sitt funksjonsnivå
og behov
● auke andelen heiltidsstillingar i helse- og omsorgstenesta.
Jobbe mot ufrivillig deltid
● innføre ein garanti for lærlingplass
● ha ein nasjonal handlingsplan som skal bidra til
fleire lærlingplassar
● fjerne arbeidsgivaravgifta på lærlingplassar
● sette inn økonomiske insentiv som gjer det lønsamt
å tilsette lærlingar, for eksempel
bonusordning for bedrifter når lærlingar oppnår fagbrevet
sitt
● at fylkeskommunen dekker naudsynt tilleggskursing
når det gjeld språk og andre behov, i
heile lærlingeløpet, for å sikre fullføring
● auke ramma til tilskotsordninga til fontenehus og
Fontenehus Norge
● legge til rette for at fleire eldre kan stå lenger
i jobb
● auke støtta til handelsretta bistand («Aid for Trade»)
til utviklingsland, særleg til dei minst
utvikla landa, blant anna gjennom det styrkte, integrerte
rammeverket for handelsrelatert
fagleg bistand til dei minst utvikla landa
Arbeidslivskriminalitet
Det er brei semje om at svart arbeid undergrev arbeidsmarknaden
og hòler ut
velferdssamfunnet vårt gjennom unndraging av skattar
og avgifter. For den enkelte som
kjøper eller utøver svart arbeid inneber det òg stor
strafferettsleg risiko, og at rettar som
garanti, reklamasjon, pensjon og sjukepengar går tapt.
Òg offentleg sektor er utsett for arbeidslivskriminalitet.
Det er det samla engasjementet frå
privatpersonar, næringslivet, fagorganisasjonar og
styresmaktene som er avgjerande for å få
sett kriminelle ut av spel og for å eliminere svart
arbeid og annan arbeidslivskriminalitet.
Handverkarbransjen er klar i sitt ønske om at ROT-frådrag
(skattefrådrag for kjøp av
handverkertenester i private heimar) vil vere eit
målretta tiltak i kampen mot svart arbeid.
Ved å gi gode insentiv til å velje kvitt arbeid frå
dei som etterspør tenesta, vil ein effektivt
kunne sikre handelskjeder som skjer innanfor lovlege
og regulerte former.Handverksbedrifter blir i dag langsamt kvelt av konkurransen frå dei svarte aktørane.
Bedrifter blir lagt ned eller blir ikkje ført vidare
ved generasjonsskifte. Bransjen sjølv uttrykker
ønske om å få eliminert den ulovlege verksemda som
går føre seg. Ved å få rydda opp i
bransjen og sikre trygge arbeidsforhold og gode lønsvilkår
vil det gi eit ry som
handverkarfaga treng. I ei tid då vi ser ein trend
til at stadig fleire søker teoretisk utdanning
og masterprogram, trengst det tiltak som gir ungdom
grunnar til å sjå ei framtid i dei
praktiske handverkarfaga og eit meister-løp.
Òg i andre bransjar kan tilsvarande skattefrådrag
innførast – gjennom eit tilsvarande
ROS-frådrag for tenester i heimen som reinhald, omsorg
og serviceoppdrag som f.eks.
hagearbeid osb.
Arbeidslivskriminalitet har grenseoverskridande utfordringar.
Europeisk og internasjonalt
samarbeid må sikrast stort fokus, og etableringa av
European Labour Authority (ELA) må
vidareutviklast. Lovverket både nasjonalt og internasjonalt
må vere i takt med utviklinga
innan bransjane for raskare å demme opp for nye område
og metodar for
arbeidslivskriminalitet.
Menneskehandel er eit fenomen vi ikkje legg merke
til, før du har sett at det eksisterer – og
korleis det eksisterer. Ei rekke bransjar er nemnt
som risikobransjar, og vi treng kompetanse
blant folk flest og strukturar for næringane som set
ein stoppar for sosial dumping og
arbeidslivskriminalitet. Òg internasjonalt har vi
eit ansvar – for å førebygge og stoppe
utnytting av barn og vaksne si sårbarheit med tanke
på behovet for arbeid som kjelde til
inntekt og livsgrunnlag.
Utsett for menneskehandel
Å vere utsett for menneskehandel vil seie at ein har
vore utsett for tvang, trugsmål eller
utnytting av ein sårbar situasjon, til for eksempel
prostitusjon eller arbeid. Det inneber liten
eller ingen kontroll over eigen situasjon, avgjerder
om eige liv eller framtid. Partiet Sentrum
meiner det er viktig å sjå heile mennesket og at samfunnet
stiller opp med grunnleggande
helse- og velferdstenester.
Sentrum vil:
● ha strengare straffer for arbeidskriminalitet
● at norske og utanlandske aktørar må få like konkurranse-
og arbeidsvilkår● ha nulltoleranse for arbeidslivskriminalitet
● ha allmenngjort løn i risikoutsette bransjar (minstelønssatsar)
● at lønstjuveri blir definert som eit rettsleg omgrep
og gjort straffbart
● innføre seriøsitetsbestemmingar knytt til innkjøp
og avtalar i alle kommunar og fylke
● sikre operativ kontroll i alle kommunar for å effektivt
førebygge og unngå korrupsjon og
svart arbeid i det offentlege
● auke ressursane til A-krim-sentera og endre organisering
slik at reell leiing og
ressursstyring er tilordna eininga
● oppheve teieplikta mellom kontrolletatane for å
sikre samanstilling av tverretatleg
informasjon og hensiktsmessig heilskapstilnærming
i konkrete saker
● gi like fullmakter/heimlar i saker kontrolletatane
samarbeider om for å sikre effektivitet i
kampen mot arbeidslivskriminalitet
● ha ei godkjenningsordning for bilpleiefirma tilsvarande
reinhaldsbransjen
● vareta ordningar i drosjenæringa som sikrar ei seriøs
og kontrollerbar drift og anstendig
løn og arbeidstakarrettar for sjåførane. Drosjenæringa
er ein del av vårt kollektive
transportbehov
● innføre ROT og ROS-frådrag i alminneleg inntekt
for private skattytarar som eit ledd i
kampen mot svart arbeid
● sikre gode støttetilbod til personar som sel eller
har selt seksuelle tenester med vekt på
skadereduserande arbeid. Arbeidet må innebere å legge
til rette for alternativ til prostitusjon
● sikre støtte til organisasjonar som kan tilby vern
og mellombels bustad i trygge forhold for
personar som er utsett for menneskehandel, og deira
barn, som for eksempel Kirkens
Bymisjon
Sjå òg kap. 4.5 (under “Papirlause og ureturnerbare”).3.6 Grøn framkomme og smart mobilitet
Ein solid infrastruktur med gjennomgåande høg og jamn standard er ein føresetnad for
busetting og utvikling av næringsliv i alle delar
av landet og dannar grunnlag for høg
livskvalitet. Både infrastrukturen og transportmidla
må utviklast skånsamt ved å spele på lag
med naturen, naturmangfaldet, miljø og klima.
Ein framtidsretta samferdselspolitikk skal legge til
rette for livskvalitet og lønsam
verdiskaping i alle delar av landet. Vi treng tryggare,
grønare og betre framkomme. Det er
nødvendig med omstilling av transportsektoren på havet,
i lufta, på skjenene og på veg.
Noreg er fremst i verda med omlegging til utsleppsfrie
personbilar. Denne utviklinga må
vidareførast. Samtidig er det behov for statlege insentiv
for å fremme overgangen til
utsleppsfri transport òg for nyttetransporten. Det
er avgjerande å realisere eit nasjonalt
nettverk av energistasjonar for tyngre køyretøy tilpassa
trafikkmønster og regelverket om
køyre- og kviletidsbestemmingar. Det må leggast til
rette for både batterielektrisk framdrift,
hydrogen og biogass.
Sjølv om vi lukkast med ein overgang til vegtrafikk
utan klimautslepp, har vegtrafikken
framleis utfordringar med lokal forureining frå svevestøv,
naturinngrep ved utbygging,
ulukker og at vegtrafikk krev eit stort areal i forhold
til mengda gods eller talet personar som
blir transportert. Derfor er det framleis eit mål
å flytte meir person- og godstransport over til
skjenegåande transport. Over litt større avstandar
kan heller ikkje vegtransport konkurrere i
reisetid med moderne tog.
Norsk jernbane er med få unntak utsleppsfri. Togtransport
er sikrare enn bil, det har
kapasitet til å frakte langt fleire folk og meir gods
i forhold til arealet som er kravd, og det har
potensial for langt raskare transport enn vegtrafikk.
Med utbygging av høghastigheitstog kan
vi få reisetider mellom byane i Sør-Noreg som kan
konkurrere ut det meste av flytrafikken i
Sør-Noreg, og faktisk bli eit reelt alternativ òg
for reiser i og til Nord-Noreg. Samtidig vil ei
slik utbygging innebere at store delar av landet får
reisetider inn til dei store byane som
opnar for heilt nye bu- og arbeidsmarknadsregionar,
ikkje minst om ein ser det i kombinasjon
med moglegheiter for fjernkontor/ heimekontor.
Pandemien i 2020 og 2021 har avdekt ein større fleksibilitet
i behovet for personreiser enn vi
kjende til, ikkje minst med tanke på omfanget av reiser
til og frå jobben. Digitale møte har
erstatta mange jobbreiser og svært mange har tatt
i bruk heimekontor i større eller mindre
omfang. Den fleksibiliteten som er avdekt, synleggjer
ei moglegheit for å oppnå betre
framkomme gjennom betre ressursutnytting og endring
av trafikkmønster som eit alternativtil å auke kapasiteten på tidspunkta med mest trafikk. Ved å stimulere fleire til å reise utanom
rushtida kan kapasiteten for både vegar, tog og kollektivtrafikk
elles utnyttast betre – og
behovet for å investere i auka kapasitet for dei største
trafikktoppane kan reduserast. Om
fleire vel å reise utanfor rushtida gir det auka framkomme,
både for dei som endrar
reisetidspunkt og dei som av ulike grunnar ikkje har
same moglegheit.
Mikromobilitet og nye forretningsmodellar endrar transportsektoren
og reisemønsteret.
Samferdselspolitikken må justerast i tråd med nye
moglegheiter. I byane vil moglegheiter
knytt til elsparkesykkel, elsykkel, bysyklar, autonome
køyretøy, autonome bussar og
bildelingsmoglegheiter kunne påverke framtidig transportbehov
og utbyggingsbehov.
Utviklinga av intelligente transportsystem med kommunikasjon
mellom køyretøy og
infrastruktur kan skape ei samhandling mellom køyretøy
som legg til rette for både betre
utnytting av køyretøyet sin kapasitet, betre trafikkflyt
og redusert miljøbelasting.
I store delar av landet er vegen einaste reelle alternativ
for gods og for persontransport.
Jernbanen finst ikkje overalt, og mange stader har
ikkje trafikkgrunnlag for eit kollektivtilbod
med tilstrekkeleg frekvens. Behovet for framkomme
for folk og gods er likevel stort.
Føreseieleg og kort reisetid er viktig for mykje av
godstransporten og avgjerande for vekst
og verdiskaping i mange av dei næringane som skal
gi oss inntekter etter olja. Det handlar
om eit godt utbygd stamvegnett, men òg kapasitet på
vegane inn til stamvegnettet. Det
handlar om trygge vegar, og om kapasitet og frekvens
på ferjer.
Det er eit stort potensial for å overføre meir godstransport
frå vegen til sjøen.
Sjøtransportens fremste fortrinn er transport av store
volum over lange avstandar. Det vil
krevje infrastruktur i hamnene for omlasting. Òg godstransport
til sjøs må leggast om til
utsleppsfri teknologi. Elektrisk framdrift og hydrogen
representerer moglegheiter med ulike
eigenskapar. På korte strekningar, som dei fleste
ferjestrekningar, har elektrisk framdrift stort
potensial, og Noreg er leiande i utviklinga av elferjer.
Noreg har føresetnader for å bli leiande
og etablere ny industri knytt til satsing på hydrogen
for transport over lengre strekningar til
havs.
Flytrafikken står for uforholdsmessig store klimautslepp.
Etter pandemien vil vi truleg ikkje
vende tilbake til same reisemønster som før. Det gjeld
ikkje minst for arbeidsreiser, der det
er både ønskeleg og forventa at digitale løysingar
vil overta for ein vesentleg del av dei
fysiske møta. I store delar av Noreg er kortbanenettet
avgjerande for persontransporten, og
korkje veg eller bane utgjer eit alternativ. Noreg
må ta ei leiande rolle i utviklinga av elfly som
eit utsleppsfritt alternativ for kortare flyreiser.Sentrum vil:
● utvikle økonomiske verkemiddel som kan stimulere
fleire til å forskyve reisa til tidspunkt
med mindre kapasitetsutfordringar. Dette gjeld både
korte og lengre kollektivreiser og
privatbilreiser i område med rushtidsutfordringar
● redusere transportsektorens klimaavtrykk vesentleg
innan 2030 og på sikt gjere all
transport klimanøytral
● styrke utbygging av ladenettverk for elbilar generelt.
Sikre etablering av eit nasjonalt
nettverk av lade- og fyllepunkt for hydrogenbasert
og batterielektrisk
nullutslepps-tungtransport
● bruke offentlege innkjøp til å fremme bruk av nullutsleppsteknologi
innan transport, bygg
og anlegg
● fremme låg- og nullutsleppsteknologi i varetransport
ved redusert sats for bompengar
● vidareføre økonomiske insentiv for elbilar som fritak
for moms og eingongsavgift
● utvikle infrastruktur på ein måte som tar vare på
sårbare økosystem og biologisk mangfald
● sørge for betre nasjonal koordinering av arealplanlegging
og infrastruktur
● avgrense omfanget av nye firefelts motorvegar som
legg til rette for auka biltrafikk
● prioritere tryggleik, framkomme, flaskehalsar, godt
vedlikehald og jamn vegstandard
framfor kapasitetsauke i vegnettet
● arbeide for å realisere lyntog/ høghastigheitstog
i Noreg med reisetider som kan erstatte
flytrafikk mellom dei store byane i Sør-Noreg
● auke jernbanens kapasitet gjennom Oslo med ny sentrumstunnel
● utvide kapasiteten for gods- og persontog med nye
dobbeltspor, kryssingsspor og
oppgradering av tekniske anlegg
● oppgradere Nordlandsbanen og forsere analyse og
planlegging av Nord-Noreg-banen
Fauske-Tromsø med plan om byggestart innan 2027
● styrke og utvide nattogtilbodet i Noreg og til Europa
med fleire sovevogner og hyppigare
avgangar● akselerere bygginga av dobbeltspor for auka kapasitet og vesentleg redusert reisetid i
heile Inter City-triangelet (Halden, Skien, Lillehammer)
● sette i gang bygging av Ringeriksbanen
● gjennomføre samankopling av Sørlandsbanen og Vestfoldbanen
● oppgradere jernbanestrekningane mot Sverige og kontinentet
● innføre krav om saumlaus reise med éin billett og
gode overgangar mellom alle
kollektivselskap i Noreg
● utvide kapasiteten for kollektivtrafikken i dei
største byane
● etablere og utvikle effektive godsterminalar og
hamneanlegg for meir effektiv overgang
mellom transport på sjø, veg og bane
● fremme omlegging til låg- og nullutsleppsteknologi
på skip gjennom etablering av
infrastruktur for klimavenleg drivstoff og lading,
og tilskots- og låne- og
toppfinansieringsordningar knytt til bygging av skip
med nullutsleppsteknologi
● innføre sterkare insentiv for å gjere skipsfarten
utsleppsfri
● sikre likeverdig tilgang til digital infrastruktur
i alle delar av landet
● skrinlegge planane om ein tredje rullebane på Oslo
Lufthamn Gardermoen
● sikre godt regionalt samarbeid om fornying og drift
av infrastruktur for renovasjon og vatn
og avløp
● behalde insentiv for elbil
● arbeide for at offentlege transportmiddel er elektrifisert
innan 2030
● erstatte bompengar med prising av veg
● bidra med finansiering til utvikling og tinging
av elfly til norsk kortbanenett, og ha ambisjon
om å bli verdsleiande på elfly på same måte som på
elbil og elektrisk ferjetransport
● stille stadig strengare krav til
CO
2
-utslepp frå
flyoperatørar på norske lufthamner
● legge til rette for auka sykkelbruk med gjennomgåande
sykkelvegar med sykkeltrafikk
åtskild frå gåande● opne for ekstraordinær statleg støtte til bybaneprosjekt i dei største byane
● styrke utviklinga av kollektivknutepunkt utanfor
bykjernane
● etablere effektive og miljøvenlege pendlarsamband
● prioritere berekraftig, trafikksikker og menneskevenleg
by- og tettstadutvikling framfor
hastigheit
● redusere fartsgrenser i tettbygde strøk, særleg
rundt skular og barnehagar
3.7 Landbruk og bioøkonomi
Landbrukspolitikken skal bidra til lågare klimautslepp,
fremme ivaretakinga av natur- og
kulturverdiar, inkludert biologisk mangfald, styrke
sjølvforsyningsevna og bidra til
verdiskaping og arbeidsplassar i heile landet.
Vi vil levere naturen, skogen, fjellet og dyrka mark
vidare til neste generasjon i ein betre
stand enn slik vi sjølv arva den.
Berekraftsmål 15 omhandlar å verne, restituere og
fremme berekraftig bruk av økosystem,
sikre berekraftig skogforvalting, kamp mot ørkenspreiing,
stanse og reversere landforringing
og stanse tap av artsmangfald. Det er fleire faktorar
som legg føringar for korleis vi ønsker å
utvikle norsk landbrukspolitikk.
Klimakur 2030 viser at norsk landbruk har eit stort
potensial for å redusere utsleppa sine ved
å omstille seg frå å produsere store volum kjøt til
å produsere meir plantebasert mat. Partiet
Sentrum støttar at norsk landbruk gradvis må omstille
seg. Trenden gjennom mange år har
vore eit auka konsum av kjøt og andre animalske produkt.
Nordmenn et i snitt betydeleg
meir kjøt og animalske produkt enn det som er tilrådd,
både i eit klimaperspektiv og i eit
folkehelseperspektiv. Partiet Sentrum ønsker at den
norske landbrukspolitikken skal
stimulere auka produksjon av grønsaker, korn, frukt
og andre vegetabilske produkt. Ein
redusert produksjon av kjøt og animalske produkt bør
komme som eit resultat av redusert
etterspørsel, og ikkje produksjonsavgrensingar, slik
at ikkje redusert produksjon i Noreg fører
til auka import av kjøt.
JordbrukLandbruket i Noreg sikrar matproduksjon og mattryggleik for befolkninga. Saman med fiske
og havbruk er jordbruk, husdyrbruk og skogbruk ei
ryggrad for arbeid og levande bygder
over heile landet. Produkt frå havet og skogen har
òg vore våre viktigaste eksportartiklar
lenge før olje- og gassnæringa oppstod. Sentrum vil
auke sjølvbergingsgrada og sikre mest
mogleg norskprodusert, kortreist og sunn mat.
Vi vil styrke norsk matproduksjon og samtidig gjere
den meir klima- og økonomisk effektiv.
Det har vore ei utvikling der ein ser at landbruket
i dag blir fordelt på stadig færre hender, og
at gardar blir slått i hop. Det må vere rom for både
små, mellomstore og større bruk for å
sikre matproduksjon i alle delar av landet med ulikt
ressursgrunnlag. Det må samtidig vere ei
merksemd på å gjere landbruket attraktivt for unge
som ønsker å etablere seg i næringa ved
at ho òg blir økonomisk lønsam.
Privat forvalting av eigedom, beiteareal, fiskerettar
og jaktmoglegheiter må kombinerast med
nasjonale mål som sikrar fordeling og nasjonal berekraft
på bestandar og ressursar – og
varetar biologisk mangfald, kulturlandskap og levande
bygder. Å sikre representative
naturområde, økosystem og bestandar av dyr og planter
er ein del av denne forvaltinga som
må få konsekvensar for alle arealinngrep og bruk av
natur. Vi må verne om naturens,
vegetasjonens og jordas evne til å lagre karbon og
til å beskytte oss mot dei
klimaendringane som kjem, og dette må ligge som ein
premiss for all bruk av natur.
Berre ca. 3 % av arealet i Noreg er dyrka mark. Dyrka
mark blir bygd ned og jordsmonnet
blir utsett for tap av organisk materiale og organisk
karbon, mindre biodiversitet, meir erosjon
og jordskred, pakkingsskadar, forureining og forsalting.
Sentrum vil jobbe for eit sterkt
jordvern, og at dyrka mark må haldast i hevd i heile
landet. Alle jordbrukspraksisar som kan
bidra til auka karbonbinding i jord, som redusert
jordarbeiding, biokol, fangvekstar og beiting,
må oppmuntrast, og det må greiast ut ulike støtteordningar
som svarer til den
karbonbindinga tiltaket bidrar til. Felles for praksisar
som aukar karbonlagring i jord er at det
òg gir meir biologisk liv i jorda og betre jordstruktur
som gjer den meir motstandsdyktig mot
både flaum og tørke. Dette er derfor òg viktige grep
for å sikre ein motstandsdyktig
matproduksjon i møte med aukande klimaendringar.
Landbrukssamvirket må få stabile og føreseielege rammevilkår
for å sikre bøndenes inntekt.
Eit sterkt og velfungerande landbrukssamvirke er ein
føresetnad for å vareta bøndenes
posisjon i verdikjeda. Tilgang på nok og kompetent
arbeidskraft er ein grunnleggande
føresetnad for landbruksnæringa. Etterutdanning for
dei som er i næringa er òg viktig.
Andelslandbruk bidrar til kunnskap og interesse for
jordbruk, matproduksjon og kosthald i
bynære område. Urbant landbruk bidrar til berekraftig
byutvikling, auka kunnskap omberekraftig matproduksjon og auka berekraftig verdiskaping og næringsutvikling – og er eit
supplement til det tradisjonelle landbruket og gir
barn og vaksne i byen eit sterkare forhold til
kor maten kjem frå.
Norske gras- og beiteressursar må utnyttast for å
kunne produsere mat frå ressursar som
ikkje kan brukast til menneskemat. Norsk kjøtproduksjon
frå storfe og småfe basert på aktivt
beitebruk er eit viktig bidrag til å halde kulturlandskapet
i hevd, og å bevare artsmangfaldet.
Ein stor del av klimautsleppa frå landbruket er metanutslepp
frå dyra. Ein meir intensiv
produksjon med færre dyr kan isolert sett gi lågare
utslepp i den norske klimarekneskapen,
men vil med dagens føresetnader innebere ein uønskt
auke i bruk av kraftfôr produsert med
soya frå Brasil. Betre grovfôr og auka norsk produksjon
av råstoff til kraftfôr aukar
sjølvbergingsgrada, gir moglegheit for nisjeproduksjon
og fleire grøne arbeidsplassar, og vil
bidra til reduksjon i utslepp som ikkje inngår i den
norske klimarekneskapen.
Sentrum vil:
● arbeide for eit levande landbruk i heile landet
og ein livskraftig næringsmiddelindustri med
basis i landbruket, og legge til rette for at flest
mogleg unge som ønsker det får moglegheit til
å satse på eit liv som bonde
● justere tilskotsordningane i landbruket slik at
dei i auka grad stimulerer til økologisk drift og
andre former for drift som sikrar meir berekraft,
karbonbinding i jord, auka biologisk mangfald
og større robustheit mot klimaendringar
● styrke grasbasert husdyrhald i distrikta og stimulere
til at areala som eigner seg til
plantebasert matproduksjon i størst mogleg grad blir
brukt til dette
● auke sjølvforsyninga og matvareberedskapen gjennom
å legge til rette for auka norsk
produksjon av varer vi ikkje er sjølvforsynt med i
dag, som korn, frukt og grønt
● stimulere til betre grovfôr- og fôrkvalitet i landbruket,
med sikte på lågare klimagassutslepp
og auka sjølvforsyning
● stimulere variert produksjon i heile landet og bidra
til å oppretthalde kulturlandskapet og
ein variert bruksstruktur
● gjeninnføre driftsvansketillegg. Driftsulemper grunna
små jordteigar, klimatiske forhold,
bratt terreng og veksttid må utjamnast med tilskot● tilskot og støtteordningar må bli vridd frå støtte per produsert eining til støtte til tiltak for
andre viktige fellesgode, som beitetilskot for å bevare
kulturlandskap og biologisk mangfald
● forsvare genteknologilova, der streng regulering
sikrar at utviklinga skjer innanfor klare
etiske og helsemessige prinsipp, og utan miljømessige
skadeverknader
● sikre matjorda vår gjennom sterkare jordvern, og
ta meir omsyn til dyrkbar jord i
arealplanlegging. Det må etablerast betre ordningar
som sikrar at når matjord unntaksvis går
tapt, kan ho erstattast av nytt dyrka areal av same
kvalitet
● arbeide for å rekruttere fleire kvinner til landbruket
● stimulere til riktigare bruk av kunstgjødsel i konvensjonelt
jordbruk. Stimulere bruk av
økologiske metodar som bruk av belgvekstar i vekstskifte,
husdyrgjødsel og kompost
● redusere matsvinnet i heile næringskjeda, frå jord
til bord. Innføre ei matkastelov og avgift
på matsvinn frå daglegvarebransjen
● bidra til at kjekjøt og hønsekjøt blir gjort tilgjengeleg
for forbrukarane
● auke tilskot og forskingsmiddel gjennom Enova til
å produsere biogass av hushaldsavfall
og husdyrgjødsel, og legge til rette for produksjon
av organiske gjødselprodukt som eit
biprodukt av biogassproduksjonen, og etablere tilskotsordningar
for bygging av
desentraliserte lagringskummer av denne bioresten
● greie ut ei merke-/ sertifiseringsordning som viser
oppfylling av kriterium for berekraft for
norske jordbruksprodukt, spesielt norsk kjøt basert
på lokale beiteressursar. Klima- og
miljøavtrykket må vere forståeleg for forbrukaren
og opphavsland må komme klart fram
● ha ein opptrappingsplan for 20 prosent økologisk
landbruk i Noreg innan 2030, og
offentlege innkjøp skal vere i samsvar med dette
● styrke kompensasjonsordningane og støtteordningane
ved avlingssvikt og klimatilpassing
● styrke naturskadeordninga og klimatilpassing i jordbruket
● gjeninnføre beredskapslagring av korn gjennom styrkt
gardslagring og styrkt nasjonal
silokapasitet
● støtte opp om forskingsinnsatsen på mat og landbruk
for å fremme klima- og miljøvenleg
matproduksjon og stimulere til auka bruk av framtidsretta
teknologi i landbruket, her irekna
teknologi for meir presisjonsjordbruk. Satse på forsking
og utdanning for å ta i bruk nykunnskap om meir klimasmart produksjon av mat, og ved resirkulering av avfall og
husdyrgjødsel
● opprette ordningar som stimulerer til satsing på
nisjeproduksjon og enklare
marknadstilgang for produkta, her irekna marknadsordningar
som legg til rette for betre
tilgang av kortreiste lokale matprodukt i butikkane
● legge til rette for å få meir (lokal) småskala-matproduksjon,
eksempelvis gjennom
andelsgardar, nabolagshagar og urbant jordbruk
● sikre ei velfungerande marknads- og produksjonsregulering
og sikre samvirket si rolle som
marknadsregulator. Sikre tilsvarande ordningar for
frukt og grønt
● vidareføre forsøk innan regenerativt landbruk
● redusere bruken av plast i landbruket
● styrke velferdsordningane i landbruket som avløysartilskot,
sjukepengerettar og
moglegheit for tidlegpensjon
● sikre bønder, som sjølvstendig næringsdrivande,
inntektsmoglegheit på linje med andre
yrkesgrupper blant anna igjennom jordbruksforhandlingar
og priser på produkt
● vidareføre bu- og driveplikta, odelsretten og konsesjonslovene
som viktige verkemiddel i
landbrukspolitikken
● legge til rette for at aktive gardsbruk òg kan nyttast
til tilleggsnæringar som Inn på tunet,
alternativ skuledag, ettervern og dagtilbod for demente
m.m.
Skogbruk
Skog dekker litt over 12 millionar hektar (nesten
38 %) av Noregs landareal. Skogvolumet er
tredobla på 90 år. Den årlege skogavverkinga varierer,
men hogsten har sidan 1950-talet
lege godt under tilveksten. Dette har ført til ei
oppbygging av trekapital og eit aukande
karbonlager i vegetasjonen i Noregs skogar.
Ifølge regjeringas klimaplan er naturens karbonlager
i Noreg på ca. 7 mrd. tonn karbon og
38 % av dette i skog. Ca. 80 % av karbonet i boreale
skogar er lagra i jordsmonnet, resten i
vegetasjonen. Ved flatehogst fjernast karbonet som
er lagra i trevirke. Gjødsling av skog,
ungskogpleie, sprøyting og fjerning av hogstavfall
vil auke tilveksten og karbonlagring itrevirke – men òg påverke biologisk mangfald i jorda og auke nedbrytinga av organisk
materiale og dermed redusere karbonlagringa i jorda.
Det tar lang tid før tilveksten veg opp
for tapet av binding i jorda.
Biomasse som blir tatt ut frå skogen, kan erstatte
bygningsmateriale med langt høgare
klimaavtrykk, eller brukast til framstilling av biobrensel
eller bioplast og slik redusere bruken
av olje og gass. Bruk av tre som byggemateriale er
viktig for karbonlagring, som
erstatningsmateriale for stål og betong, og for ei
lønsam skognæring.
For å sikre ein fortsett god tilvekst og tilgang til
produkt frå skogen i eit langsiktig perspektiv
må nyplanting av skog trappast opp. Areala som skal
nyttast til nyplanting av skog, skal ikkje
vere i konflikt med areal som kan brukast til matproduksjon,
eller med verneinteresser.
Ein aktiv skogpolitikk er ein jordnær, konkret og
billeg måte å nå klimamåla på. Det er store
moglegheiter for offensiv klimainnsats viss det blir
lagt opp til auka avverking til optimalt
tidspunkt, kombinert med aktiv opptrapping av vern
av skog og planting av skog på nye
areal.
Sentrum vil:
● gi gode rammevilkår for skogbruket i Noreg, blant
anna ved å legge til rette for auka
foredling og bruk av trevirke i Noreg og auke forskingsinnsatsen
på nye og alternative
bruksområde for skogvirke. Vurdere bruk av særordningar
for bruk og produksjon av
lauvtrevirke
● auke tilskota til skogplanting. Samtidig som trevirke
vil kunne erstatte delar av forbruket av
fossil energi, vil auka satsing på skog gi betydeleg
effekt for sysselsetting og næringsliv i
distrikta
● utarbeide ein statleg plan for korleis skogen skal
nyttast i klimasamanheng
● at det i samarbeid med skognæringa og råka utmarksnæringar
etablerast eit program for
godt klimaskogbruk
● stimulere til moderne plukkhogst, i staden for store
flatehogstar. Det gir betre kvalitetsvirke,
høgare prisar, betre karbonbinding i jordsmonnet og
meir naturmangfald
● innføre strengare reglar for driftsformer i skogbruket
som vernar om biologisk mangfald og
forbyr utplanting av framande artar. Flatehogst må
berre tillatast der det har vore flatehogd
før● bruk av sprøytemiddel og tilskot til miljøskadeleg gjødsling i skogbruket må stansast
● skogsatsinga må ikkje øydelegge inngrepsfrie naturområde
eller naturskog/ urskog
Reindrift
Reindrifta er allment anerkjend som ei spesiell samisk
næring, og dannar eit viktig grunnlag
for å bevare samisk kultur, samfunnsliv og språk.
Reindrift som næring, kultur og livsform er
unik både i nasjonal og internasjonal samanheng. Reindrifta
nyttiggjer seg
utmarksressursane i fjellområda, og har potensial
for auka verdiskaping. Samanes
grunnhaldning til naturen er òg viktig å lære av i
lys av ei berekraftig forvalting. Dei har drive
si næringsverksemd i tusenår med svært få spor i landskapet
og i pakt med anna dyre- og
planteliv. Det er betydelege moglegheiter knytt til
vidareforedling av reinkjøt og biprodukt frå
rein, reiseliv og formidling av reindriftssamisk kultur
og levesett. Næringas utvikling skal vere
basert på tradisjonell kunnskap, ny kunnskap og føreseielege
rammevilkår.
Næringas største utfordring i dag er presset på beiteareala.
Utbygging av infrastruktur og
etablering av nye næringar i utmark et opp beiteland
bit for bit. I seinare tid er det særleg
vindkraftutbygging som trugar tradisjonell reindrift.
Når reindrifta blir truga, er det òg ein
direkte trugsel mot reindriftssamanes kultur og levesett.
Sentrum vil:
● behalde eit sterkt vern av reindriftas beiteareal
● at reinbeitedistrikta må sikrast tilstrekkelege
ressursar. Distrikta skal kunne vareta
reindriftas interesser, og ha moglegheit til å delta
aktivt i planprosessar, for å skape gode
totalløysingar til beste for alle
● legge til rette for auka verdiskaping av kjøt og
biprodukt, og satsing på kulturformidling og
turisme basert på reindrift
● arbeide for ein betre beredskap ved klimaskapte
beitekriser
● sikre retten til tradisjonell flytting over landegrensene
● ha ein rovviltpolitikk som ikkje armar ut reindrifta,
og ha rovdyrfrie kalvingsområde
● sørge for at lovverket avspeglar samisk rettsoppfatning,
nasjonal rettspraksis og
internasjonal rett● legge til rette for ei reindriftsnæring som både er økologisk berekraftig, økonomisk lønsam
og ein viktig del av samisk kultur
Dyrevelferd
Partiet Sentrum vil føre ein politikk som fremmar
god dyrevelferd og respekt for dyra. Alle dyr
har ein eigenverdi, uavhengig av nytteverdien for
menneske. Partiet Sentrum vil
oppretthalde og utvikle eit godt og strengt regelverk
for dyrevelferd, basert på kunnskap om
dyras behov.
Dyrevelferda blir sett på prøve innan både landbruk
og havbruk. Noreg har betre dyrevelferd
og betre dyrehelse enn mange andre land, blant anna
gjennom mindre bruk av antibiotika.
Krav om lønsemd inneber eit kontinuerleg press på
stadig høgare produksjonsvolum og avl
mot rasktveksande raser, og kan medføre at dyrevelferd
lettare blir tilsidesett.
Dyrevelferd heng òg saman med bondens eiga helse.
Gode sosiale og økonomiske
rammevilkår, moglegheit for fagleg fellesskap, møteplassar
og erfaringsdeling blant bønder
kan verke førebyggande for dyrehelsa.
Sentrum vil:
● føre ein land- og havbrukspolitikk som blir regulert
av strenge krav til dyrevelferd
● premiere satsing på dyrevelferd utover minstekrava
i lovverket i jordbruksavtalen, og i
større grad vektlegge dyrevelferd og dyrehelse i avlsarbeidet
● forby kirurgisk kastrering av hanngris, ettersom
det finst gode alternativ
● framleis forby førebyggande bruk av antibiotika
og vekstfremmande middel i dyrefôr
● styrke Mattilsynets rolle i land- og havbruket med
tanke på både rådgiving og kontroll, slik
at brot på Dyrevelferdslova blir førebygd og handheva
● styrke veterinærtilbodet med meir middel til den
kommunale vakttenesta og veterinære
reiser, gjennom geografisk differensierte tilskot
● vidareføre forbodet mot oppdrett av pelsdyr og forby
import av pels, og sikre føreseielege
og gode omstillingstiltak for pelsdyrbønder som må
avvikle verksemda si● føre ein restriktiv politikk for import av husdyr, kjæledyr og planter for å bevare den gode
dyre- og plantehelsa i Noreg
● vidareføre politiets arbeid mot dyrekriminalitet
gjennom Prosjekt Dyrekrim, og heve
strafferamma for dyremishandling til 5 år
● i størst mogleg grad erstatte dyreforsøk med alternative
metodar, men tillate bruk av dyr til
forskingsformål gitt under strenge etiske retningslinjer
● jobbe for eit forbod mot CO
2
-bedøving av dyr på
slakteri, i tråd med faglege råd
Rovdyr
Ulv, bjørn, jerv og gaupe er alle på Raudlista, noko
som betyr at dei i større eller mindre grad
står i fare for å bli utrydningstruga. Ulven har status
som kritisk truga, bjørn og jerv er sterkt
truga og gaupa er sårbar. Jerven har minst 25 prosent
av sin europeiske bestand i Noreg.
For at bestandar skal vere genetisk levedyktige og
unngå langsiktige problem med innavl og
tap av genetisk materiale, må dei bestå av minst 500
individ. Rovdyra kjenner ikkje
landegrenser, og rovdyrpolitikken i Noreg må sjåast
i kontekst med landa rundt oss.
Kulturlandskap og rovdyr er båe delar viktige for
norsk naturmangfald. Noreg skal ha trygge
område for beite og samtidig bidra til levedyktige
rovviltstammar. Denne todelte målsettinga
er grunnlaget for vår politikk, og regelverk og forvalting
skal støtte opp under den. Konflikten
mellom beitedyr og rovdyr skaper sterke kjensler,
motsetnader og konflikt.
Folk som bur i område med nærleik til rovdyr, føler
ofte frykt for seg og sine i det daglege.
Dette er ei frykt vi må ta på alvor. Det er viktig
å skape tillit til forvaltinga og bidra til større
tryggleik for dei som lever med rovdyr tett innpå
seg. Dagens konfliktnivå knytt til
rovdyrforvaltinga er til hinder for ein god og berekraftig
rovdyrpolitikk.
Sentrum vil:
● sikre ein berekraftig rovviltbestand i tråd med
Stortingets forlik, naturmangfaldlova og våre
internasjonale forpliktingar, og føre vidare den todelte
målsettinga om å både ha levedyktige
rovviltstammar og eit aktivt beitebruk
● ha ei tydeleg og konsekvent soneforvalting og eit
effektivt regime for uttak av rovvilt når det
ikkje trugar bestandens overleving● ha ein høg beredskap slik at tapa av beitedyr skal bli så små som mogleg
● sikre at bestandsmåla blir følgt opp, for å skape
tillit mellom befolkning og forvalting
● sørge for dialog og lokal involvering, der det blir
tatt omsyn til at det å leve med rovvilt tett
på seg kan medføre ei belasting for både beitenæringa
og lokalsamfunnet
● vareta den regionale forvaltinga med rovviltnemnder
● sørge for gode erstatningsordningar ved tap av dyr
i landbruksnæring, og for bønder som
gjennomfører omstillingstiltak i områda med mest innslag
av rovdyr
Bioøkonomi
Bioøkonomi er verksemd basert på det vi har gjort
sidan tidenes morgon: hausting og
foredling av naturressursar. Innan fiskeri, havbruk,
jord- og skogbruk er det eit stort potensial
for nye arbeidsplassar og nye næringar, som lagar
alt frå nye materiale, mat, energi og
medisinar. I dag eksporterer Noreg i høg grad råvarer
frå naturen. Meir foredling i Noreg vil
gi arbeidsplassar og auke ressursgrunnlaget for verdiskaping
i form av mangfaldige
ferdigvarer med høg verdi i ein global marknad. Den
vil òg skape grunnlag for klimakutt og
utvikling av ei global konkurransedyktig leverandørnæring.
Den landbruksbaserte næringsmiddelindustrien er ein
sentral del av verdikjeda for trygg mat
og kvalitetsvarer til forbrukarane. Den skal ha føreseielege
og konkurransedyktige
rammevilkår. Dagens sterke maktkonsentrasjon i daglegvarebransjen
rammar norske
forbrukarar. Det må sikrast ein betre maktbalanse
i verdikjeda for mat. Det skal gjelde norske
løns- og arbeidsvilkår og norske standardar innan
helse, miljø og sikkerheit i norsk jordbruk.
Den norske skogen byr på meir enn ein kan førestille
seg. Bruken av produkta frå skogen
spenner frå tradisjonelle sagbruk til avansert biokjemi.
Ein framtidsretta skogindustri bygger
på ei heil verdikjede frå frø og plante til det ferdige
produktet. Auka bruk av skogens
ressursar er både god industripolitikk og god klimapolitikk.
Noreg har gode føresetnader for
å bli verdsleiande på å levere kunnskap og tenester
rundt trebruk og berekraft kombinert
med merkevarebygging. Mange produkt som kan utviklast
av biomasse, er alt i bruk innan
matproduksjon, helse, bygg og i annan industri. Sentrum
vil legge til rette for auka
vidareforedling av produkt frå skogen og satse på
den grøne bioøkonomien.
Sentrum vil:● etablere eit Bionova etter modell frå ENOVA med ei grunnfinansiering på 10 milliardar, der
årleg avkastning blir brukt til å stø omstillings-
og utviklingsprosjekt innan bioøkonomi, grøn
jordbruks- og skogbruksteknologi
● etablere mål og program som bidrar til å auke industriproduksjonen
basert på bioøkonomi
● styrke Bioøkonomiprogrammet og Treprogrammet i Innovasjon
Noreg, og etablere føringar
om bruk av norsk trevirke i ordninga "Innovasjon i
offentlige anskaffelser"
● favorisere biobaserte produkt som er kortreiste
og inngår i ein sirkulær økonomi, til dømes
gjennom auka bruk av tre i statlege bygg. Det nye
regjeringskvartalet må byggast i tre
● etablere nasjonale mål for fosforgjenvinning, og
undersøke verkemiddel for å styrke
marknaden for sekundært fosfor. Sjå på moglegheita
for bruk av fosfor frå hushaldsavfall,
biogassanlegg, slakteriavfall, kloakkslam og fiskeoppdrett
som gjødsel i jordbruket, eller
andre bruksområde
● utvikle produksjon av proteinfôr til husdyr og fiskeoppdrett
på norske ressursar. Fiskemjøl
må igjen kunne nyttast som proteinkjelde i husdyrfôr.
Oppskalere frå forsking til produksjon
basert på bl.a. produksjon av insekt og ulike produkt
frå havet og skogen
● gjennomgå rammevilkåra for næringsmiddelindustrien,
inkludert bryggerinæringa, for å
sikre vidare utvikling av næringa
● kartlegge og sikre nasjonal eigarskap til genetiske
ressursar på norsk territorium
● stanse salet av Statskog og bruke Statskog som eit
verktøy for industribygging og
næringsutvikling
● innføre priskontroll på skogeigedomar slik som for
andre landbrukseigedomar, for å sikre
spreidd eigarskap og moglegheit for heilskapleg forvalting
3.8 Marine næringar – den blå veksten må vere grøn
Dei norske havområda er meir enn 5 gonger større enn
landområda. Noreg som nasjon har
eit ansvar for å forvalte desse havområda berekraftig.
Dei store havområda og vår lange
kystlinje gir oss òg store moglegheiter for verdiskaping
i marine næringar. Fisken langs
kysten er kanskje den ressursen som gjennom historia
i størst grad har forma utviklinga av
Noreg som samfunn. I ei verd der vi skal dekke eit
veksande behov for mat og samtidigredusere klimautsleppa og ta vare på det biologiske mangfaldet, vil marine næringar spele ei
viktig rolle. Når Noreg skal avvikle petroleumsaktiviteten,
vil marine næringar stå for ein
sentral del av verdiskapinga vi skal leve av.
Fiskerinæringa er basert på hausting av naturens ressursar.
Fiskeripolitikken skal bygge på
ei forsvarleg forvalting av fiskeressursane og legge
til rette for verdiskaping, vekst og
sysselsetting. Vi treng grøn vekst i ei blå næring.
Norsk fiskerinæring er heilt avhengig av
eksport til marknader spreidd over heile verda. Marknadstilgang
og utviklinga i kjøpekraft i
dei viktigaste marknadene er avgjerande for næringas
lønsemd. Dei siste åra har det vore
ein tydeleg tendens at den landbaserte fiskeindustrien
har hatt dårlegare lønsemd enn
fiskebåtane. Vekst i fiskerinæringa og auka eksportinntekter
for Noreg føreset lønsemd i alle
ledd,  òg i mottak og vidareforedling.
Fisken tilhøyrer fellesskapen. Kvotesystemet må bygge
på dette prinsippet. Havressurslova
er blant anna grunnlaget for regulering av fisket
gjennom kvoter. Deltakarlova sikrar ein
fiskareigd fiskeflåte, og fiskesalslova skal gi rammer
for førstehandsomsetning av fisk og
grunnlag for dokumentasjon av ressursuttaket. Alle
desse tre lovene skal medverke til ei
berekraftig og lønsam forvalting av fiskeressursane,
og er viktige for verdiskaping og
sysselsetting i kystdistrikta.
Fiskerinæringa har sesongvariasjonar som følge av
ulik tilgang til ulike bestandar gjennom
året. Det er eit mål å vidareutvikle næringa med meir
heilårleg aktivitet. Levandefangst og
lagring er eit viktig tiltak. Aktivitet basert på
lite utnytta marine ressursar kan utviklast til ny
aktivitet og som supplement til dagens fiskeri. Trålkonsesjonar
som er tildelt for å sikre
heilårleg drift ved landbaserte anlegg må underleggast
eit regelverk som sikrar at denne
intensjonen blir varetatt. Det bør vurderast ei ressursrente
som kan leggast på eksport av
ubehandla, frose råstoff som kan styrke lønsemda ved
å foredle meir av fiskeressursane i
Noreg og bidra til at meir fisk kjem på land som ferskfisk.
Det bør vurderast ordningar som
stimulerer dei største båtane til å levere ein større
andel av sine kvoter på andre tidspunkt
enn hovudsesongen for den mindre kystflåten.
Nye moglegheiter
Utnytting av restråstoff er i stadig utvikling, og
representerer moglegheiter for nye, verdifulle
produkt. Råstoff som tidlegare har blitt fôr til pelsdyr,
blir no foredla til viktige ingrediensar i
helsekost og kosttilskot.Plankton og tang og tare (mikro- og makroalgar) representerer moglegheiter vi så vidt har
begynt å undersøke. Med våre store havområde kan tang
og tare representere moglegheiter
med tanke på matproduksjon, energi og binding av CO
2
.
Tareproduksjon er allereie i bruk for
å samle næringsstoff frå havbruksanlegg.
Havbruk og oppdrett
Havbruksnæringa har bidratt til kraftig vekst i verdiskaping
og sysselsetting langs kysten
gjennom dei siste tiåra. Men næringa har òg skapt
store utfordringar. Lakselus som rammar
vill laks og aure, rømming som medfører risiko for
genetisk forureining, utslepp av
næringsstoff frå fiskens avføring, overskotsfôr. I
tillegg er næringa utsett for ulike
fiskesjukdommar. Ein vidare vekst i næringa må baserast
på at desse utfordringane blir
løyst. I framtida må alle anlegg vere sikra mot rømming
og spreiing av lakselus, og ikkje
sleppe ut meir næringsstoff enn biotopane i havet
kan ta imot. Lukka anlegg vil bli sentrale.
Utvikling av ny og meir berekraftig teknologi føreset
at teknologien kan prøvast ut òg i
fullskala-forsøk og -drift. Det bør leggast til rette
for slik teknologiutvikling gjennom tildeling
av fleire utviklingskonsesjonar og enklare og raskare
saksbehandling av slike søknader.
Utvikling av oppdrett av nye artar kan kanskje danne
grunnlag for nye industrieventyr på linje
med lakseoppdrett. Det vil òg krevje tilgang til testlokalitetar
og utviklingskonsesjonar.
Ein vekst i havbruksnæringa føreset at lokalsamfunnet
får noko igjen for dei areala næringa
legg beslag på. Havbruksfondet varetar berre delvis
denne intensjonen, då kompensasjonen
er knytt for mykje til vekst i næringa og ikkje gir
kompensasjon for eksisterande anlegg. Dei
som får disponere konsesjonar tildelt av staten, kan
hente ut ein meirverdi og dei legg
beslag på område som tilhøyrer fellesskapen. Det er
naturleg at samfunnet krev betaling for
dette tilbake til fellesskapen.
Sentrum vil:
● vidareføre hovudtrekka i kvotefordelinga mellom
ulike grupper
● avvise omsettelege kvoter for sjarkflåten
● arbeide for å redusere dei negative konsekvensane
av botntråling, inkludert forbod mot
bruk av botntrål i sårbare område● innføre sterkare insentivordningar for rømmingstiltak i eksisterande havbruksanlegg og
legge til grunn ein nullvisjon for rømming ved tildeling
av nye konsesjonar
● stimulere til lågare utslepp av næringsstoff og
støtte utvikling av teknologi for bruk av
fiskeskit frå oppdrett til gjødsel
● legge til rette for elektrifisering innan kystflåten
og havbruksnæringa
● støtte utviklinga av teknologi som varetar kvalitet
og forbetrar havproduktas haldbarheit,
slik at meir transport kan skje med båt og tog
● støtte utviklinga av nye fôrråvarer med lågare miljøavtrykk.
Havbruksnæringa treng fiskefôr
som er både næringsrikt, kortreist og fornybart
● støtte tiltak som kan bidra til meir heilårleg aktivitet
på land
● vidareføre kvotebonus for levandefangst og lagring
● støtte marknadsordningar som stimulerer til auka
fokus på kvalitet
● legge til rette for at mindre fiskebåtar får ha
det kystnære fisket i fred frå effektive og lite
skånsame trålarar. Både nasjonalt og internasjonalt
● jobbe for å få på plass internasjonale avtalar og
kvotetildelingar som sikrar at det
klimavenlege, tradisjonelle fisket, som er ein bærebjelke
i mange øystatar og kystkulturar,
kan overleve
● sikre finansiering til forskings- og utviklingsprogram
for marine næringar, og sikre
kommersialisering av ny næring basert på tang, tare,
plankton og andre lite utnytta artar
● utvikle ordningar som kan redusere omfanget av uønskt
bi-fangst
● etablere eigne restitusjonsplanar for utrydningstruga
artar som pigghå, håbrann og vanleg
uer, og for bestandar på historisk lågt nivå som kysttorsk
og hummar i norske farvatn
● støtte grunnrenteskatt i form av ei areal- eller
produksjonsavgift for havbruk som
supplement til havbruksfondet3.9 Berekraftige byar og levande lokalsamfunn
Vi bur alle i eit lokalsamfunn, anten det er i ei bygd, ein tettstad eller ei gate i ein større by.
Sentrum ønsker ein politikk som skaper lokalsamfunn
der det er godt å bu, der folk kan
kjenne tilhøyrsel, oppleve tillit, delta i samfunnet
og realisere sitt potensial. Skal vi bygge
berekraftige byar og lokalsamfunn, krev det politisk
innsats lokalt, regionalt og nasjonalt. Og
vi må ta stilling til kva som skjer i verda rundt
oss.
Kommunar og regionar
Kommunane er kjernen i velferdssamfunnet vårt. Dei
har ansvar for ei stor mengd område
og fagfelt, som barnehagar, skular, eldreomsorg, primærhelsetenester,
vatn, avløp og
renovasjon, næringsutvikling, lokalt vegnett, arealforvalting
og samfunnsplanlegging.
Eit viktig kjenneteikn ved det norske kommunesystemet
er generalistkommuneprinsippet.
Det inneber at alle kommunar har ansvar for dei same
oppgåvene og tenestene. Dei seinare
åra har kommunane fått tildelt oppgåver som til tider
best blir løyst på eit nivå med fleire
innbyggarar enn vi har i mange små kommunar, og fleire
oppgåver blir løyst gjennom
interkommunalt, regionalt samarbeid. Vi må sikre like
tenester over heile landet. Vi har tillit til
at kommunane organiserer tenestetilbodet sitt slik
at det blir best mogleg for innbyggarane.
Vi vil sikre lokal politisk påverknad på regionalt
samarbeid.
Sentrum vil ha tre forvaltingsnivå i Noreg og vi vil
styrke regionane som ein regional
tenesteleverandør og utviklingsaktør.
Kommunane er tilført stadig nye oppgåver, utan at
dei er tilført nok økonomiske ressursar.
Det er nødvendig å styrke kommuneøkonomien for å sikre
kommunanes moglegheit til å
levere gode tenester, styrke vedlikehaldet av bygningar
og vegar og ruste opp
infrastrukturen for vatn og avløp i møte med klimaendringane.
Staten har gjennomført ei rekke reformer og har ulik
regional inndeling for ulike fagområde –
vegregionar, politidistrikt, helseregionar, domstolane,
regionane. Det bør vere eit mål over tid
å samordne den regionale inndelinga mellom ulike statlege
institusjonar.
Regionreforma enda med nokre regionar som ikkje representerer
naturlege geografiske
regionar. Sentrum vil ha ein gjennomgang av konsekvensane
av regionreforma, statens eiga
regioninndeling og korleis fleire oppgåver kan overførast
til fylka.Sjå også kap. 2.13 Rom for alle: Bustadpolitikk.
Sentrum vil:
● vidareutvikle modellar for å sikre at kommunane
har kompetanse på å levere dei tenester
dei har eit ansvar for, eksempelvis med interkommunalt
samarbeid eller statlege
kompetansemiljø. Organiseringa må sikre lokal medbestemming
og samtidig vareta kvalitet
og fagleg innhald i dei spesialiserte tenestene
● styrke offentleg samarbeid på tvers av kommunar,
organisatoriske einingar og
forvaltingsnivå
● behalde tre forvaltingsnivå og opne for justeringar
av regionreforma sett i forhold til
oppgåvefordelinga.
Vatn, avløp og renovasjon
Mange drikkevasskjelder er under press både når det
gjeld areal og forureining, og er utsett
for naturkatastrofar som ras og flaum. Partiet Sentrum
meiner at reint vatn er ein av våre
viktigaste ressursar og at Noreg må ha eit strengt
regelverk for å ta vare på
drikkevasskjelder. Staten må ta eit overordna ansvar
for faglege retningslinjer, og
gjennomføre tilsyn som sikrar innbyggarar tilgang
på reint drikkevatn og gode
sanitærforhold. Kommunane skal ha ansvaret for å vareta
areal og infrastruktur for både
offentlege og private vassverk. Industri, jordbruk
og andre næringar må ta stilling til lover for
lokal miljøforureining, og brot på lover må medføre
bøter eller andre former for sanksjonar. Å
ha reserve-reservoar av reint drikkevatn vil vere
ei god løysing for krisehandtering av
situasjonar der drikkevasskjeldene blir forureina.
Klimaendringane betyr for Noregs del at vi må forvente
meir nedbør og ekstremvêr som
flaum, ras og tørke. Fortetting og mindre vegetasjon
gjer at mange stader er ekstra utsette.
Mange norske byar og tettstader er sårbare og har
eit rør- og avløpsnett som er for dårleg
haldt ved like – og for dårleg dimensjonert for dagens
bruk. Partiet Sentrum ønsker å
oppruste infrastruktur og at naturbaserte løysingar
som hovudregel skal veljast der det er
mogleg.
Kommunane har eit ansvar for å legge til rette, slik
at innbyggarar og hyttegjestar enkelt kan
bli kvitt avfallet sitt. Det krev god tilgjengelegheit
av returpunkt, med opningstider tilpassa
innbyggaranes behov. Avfall er ressursar på avvegar.
Det gjeld når det hamnar i naturen,men det gjeld òg når avfall ikkje blir tatt vare på og utnytta. Renovasjonspolitikken må bygge
på avfallshierarkiet, med avfallsreduksjon, reparasjon,
gjenbruk, materialgjenvinning
(resirkulering), energigjenvinning og deponering.
Målet er å løyse avfallsutfordringar med
tiltak så høgt i hierarkiet som mogleg; første steget
er å unngå at avfall blir produsert og
dernest å reparere og bruke på nytt framfor å kaste.
Sentrum vil:
● at alle kommunar skal ha grundige risiko- og sårbarheitsanalysar
som inkluderer
drikkevasskjelder og sanitærtilhøve
● at kommunane skal prioritere drikkevasskjelder høgt
ved utarbeidinga av arealplanar og
ved utbyggingar
● at kommunane blir sikra middel, og pålagt å gjennomføre
naudsynte klimatilpassingar
● oppruste rør- og avløpsnett og annan infrastruktur,
og prioritere naturbaserte løysingar i
dette arbeidet
● stimulere til at det produserast mindre avfall og
at avfall som ressurs blir betre utnytta,
blant anna gjennom fleire og betre panteordningar,
kommersiell vidareforedling og auka
ansvar for produsent/importør
● betre utnytting av matressursane i lokalsamfunna
● legge til rette for forsøk med systematisk gjenbruk
av overskotsmat
Smarte byar
Byar er komplekse og krev langsiktig og heilskapleg
planlegging. I dag er byutviklinga i for
sterk grad overlaten til marknadskrefter og enkeltaktørar.
Sentrum vil at det skal vere ein
heilskapleg plan for byutviklinga. Alle bustadområde
bør planleggast og utviklast for eit
mangfald av menneske i alle aldrar og livssituasjonar.
Partiet Sentrum vil auke andelen av
bustadmassen som oppfyller krav til tilgjengeleg bustad
eller universell utforming, ved å
stimulere til oppgradering av eksisterande bustadmasse,
og at det blir stilt krav til andel
tilgjengelege bustader òg i område med småhusbygnad.
Norske byar veks, og
kollektivsatsinga og trafikkulturen må møte det aukande
behovet i lokalsamfunna.Smarte samfunn utviklar attraktive byar og regionar, grøn konkurransekraft, teknologi og
innovasjonsevne. Dei fleste samfunnsutfordringane vi står overfor, er komplekse. Korkje
kommunane, fylkeskommunane eller staten kan åleine
løyse utfordringane i samfunnet. Det
same gjeld tiltak for utvikling og verdiskaping i
distrikta. Vi treng forsking og innovasjon for å
få fart på desse områda. Smarte samfunn set innbyggarane
i sentrum og tar i bruk ny
teknologi, innovative metodar, samarbeid og det å
skape noko saman.
Sentrum ønsker ei inkluderande og berekraftig utvikling
av byområde og å støtte ei
deltakande, integrert og berekraftig samfunnsplanlegging
og forvalting i alle kommunar.
Sentrum vil ha opne og inkluderande byar, med gode
møteplassar og nærnatur. Sentrum
ønsker heilskapleg byutvikling og bustadpolitikk,
kollektivtilbod og likeverdige tenester.
Sentrum vil ha gode bumiljø og trygg oppvekst for
alle. Sentrum vil motverke sosial og
kulturell segregering i storbyane som følge av aukande
økonomisk ulikskap. Det er
avgjerande at kommunane legg til rette for samskaping
og medborgarskap i utviklinga av
bymiljøa.
Sentrum vil:
● styrke dei kommunale ressursane til overordna, heilskapleg
arealplanlegging der
folkehelse, miljø og sosial berekraft blir varetatt
● krevje kommunale arealrekneskapar for naturverdiar,
artar, naturtypar, nærnatur,
friluftsfunksjonar, folkehelsedimensjonen og klimafunksjonar
● legge til rette for å bygge nært kollektivknutepunkt
med bygging tilpassa lokalmiljø
● sikre forskingsmiddel til utvikling av vegkart for
grøn konkurransekraft i byar og regionar
● innføre eit krav om kommunalt klimabudsjett og klimarekneskap
som verktøy for klimakutt
● bruke plan- og bygningslova som verktøy til meir
heilskapleg planlegging
● endre plan- og bygningslova for å sikre at det blir
planlagt for miljømessig og sosial
berekraft
● gi kommunane myndigheit til å stille krav om ein
viss andel «inngangsbillett-bustader» –
bustader som blir selt med ein lettare inngang som
f.eks. leige-til-eige, som ein del av
grunneigarbidraget
● greie ut korleis vi kan utvikle ein tredje, ikkje-kommersiell,
bustadsektor og korleis
Husbanken kan vere ein del av løysinga● at byutviklinga skal planleggast heilskapleg og mangfaldig når det gjeld kollektivtransport.
Reisekjedene må vere universelt utforma
● avgrense moglegheitene for dispensasjon frå krava
i plan- og bygningslova
Kultur- og naturarv, nærnatur og sosiale møteplassar
Biologisk mangfald må oppretthaldast òg i byområda.
For å sikre eit mangfald av landskap i
og rundt byane er det òg naudsynt å verne fleire buområde
og urbane landemerke mot
omfattande fortetting. Freding av kulturminne er eit
nasjonalt ansvar. Det handlar om å
kunne kjenne seg att i omgivnadene sine og ta vare
på tilknytinga til byen sin.
Alle bør ha tilgang til trygge, inkluderande og tilgjengelege
grøntområde og offentlege rom.
Sentrum vil at lokalmiljøa i byane skal pregast av
sosial berekraft med sosial infrastruktur
inne og ute, der folk kan bruke liva sine, bygge identitet
og tilhøyrsel.
Nærnatur må kompensere for meir og meir fortetting
for å ta vare på folkehelsa.
Sentrum vil:
● sikre ei variert bygging i storbyane og bevare fungerande,
etablerte småhusområde
● frede fleire urbane landemerke, bustadområde og
bymiljø som kulturminne
● nytte markalova som modell for fleire bynære naturområde
● nybygg bør legge til rette med balkongkasser, og
ha grøntareal der ein kan dyrke planter
og mat for humler og bier og skape moglegheiter for
urbant landbruk
● støtte investeringar i areal og infrastruktur for
sosiale treffpunkt og grøntområde
● sikre barnevenlege og bilfrie bustadområde
● legge til rette for urban bustadbygging med parsellhagar
● bevare ein variert og velfungerande vegetasjon i
byane, særleg tre og grøne område som
styrker omgivnadenes identitetMedborgarskap og det å skape noko i lag
Det er viktig å legge til rette for at alle menneske
kan påverke sitt liv, sin sosiale situasjon og
øve påverknad på avgjerdsprosessar i lokalsamfunnet.
Individet si deltaking og
medborgarskap i økonomiske, politiske og sosiale aktivitetar
er avgjerande for
samanhengskrafta i samfunnet og for individet si sosiale
inkludering som medborgar. Barn
og unges interesser må varetakast betre enn i dag
når bu- og nærmiljø blir planlagt og
utforma.
Sentrum vil:
● styrke «samskaping» på tvers av sektorar og sikre
at sivilsamfunnet ved frivillige
organisasjonar, enkeltpersonar og sosiale entreprenørar
får vere ein del av løysinga i plan-
og byggesaker
● sikre medverknad frå barn og unge i plan- og byggesaker
● styrke den særskilde ordninga for å vareta barn
og unges interesser i planlegginga, ved at
kommunestyret må utpeike ein namngitt talsperson for
barn og unge i kvar kommune.
Talspersonen bør ha møte-, tale- og forslagsrett i
aktuelle utval
● gjere fleire av anbefalingane frå Rettleiaren for
barn og unge i plan og byggesak
obligatoriske
● utvikle kommunale rettleiarar for medbestemming
som avspeglar lova om medverknad
● bruke bydelane som medverknad-vertskap
3.10 Levande distrikt
Ein ny distriktspolitikk må utvide fokus frå å oppretthalde
folketal og tilrettelegging for
næringsutvikling til berekraftige lokalsamfunn. Det
må fokuserast på bulyst, livskvalitet og
korleis ein sikrar innbyggarane grunnleggande tenester.
Politikken må sørge for at tilgangen
til offentlege tenester er god uavhengig av kor i
landet du bor, og stimulere til at òg
befolkninga i distrikta har tilgang til eit breitt
spekter av private tenester innanfor
overkommeleg reiseavstand.
Mangfald er eit viktig prinsipp for å sikre berekraftige
lokalsamfunn i heile landet. Regionar
og kommunar er ulike med tanke på ressurstilgang,
næring og folketal; Sentrum ønsker åfinne gode regionale løysingar, på premissane til byane og distrikta. Det er viktig å ta vare på
eigenarten til både byar og distrikt for å få til
dette.
Byane og distrikta har ulike kvalitetar som er viktig
at ein tar på alvor. Partiet Sentrum vil
jobbe for at desse kvalitetane blir styrkt. Vi må
komme oss bort ifrå å sjå på byane som
fiende og bilete på distrikta der ein ikkje kan leve
det same gode livet som i byane.
Dei sentraliserande kreftene i økonomien og politikken
er sterke. Som ei følge av
sentraliseringa har statlege arbeidsplassar forsvunne
ut av stadig fleire lokalsamfunn, og
viktig kompetanse har blitt borte. Sentrum vil fremme
ein heilskapleg strategi for statleg
nærvær i regionane. Dette vil sikre velferdstenester
nær befolkninga, og offentlege etatar og
institusjonar vil då bidra til lokale arbeidsplassar
og kompetansemiljø.
Sentrum vil sikre utvikling og vekst i heile landet
og langsiktige rammer for næringsliv,
transport, busetting, utdanning og velferd.
Sentrum vil:
● ta vare på distriktet sin eigenart og legge til
rette for at lokalsamfunnet kan utvikle
møteplassar for kultur, næringsutvikling og innovasjon
● styrke tilbodet av desentralisert utdanning for
å møte kompetansebehovet som følger av
ein stor vekst i talet eldre og pleietrengande i distriktskommunane
● sikre alle ein god lokalbutikk gjennom å styrke
og vidareutvikle Merkur-programmet
● styrke forsking på distrikta sine kvalitetar og
trendar i samfunnet for å implementere dette i
fleire prosjekt for livskraftige lokalsamfunn
● ein meir fleksibel bruk av areal for tilrettelegging
av attraktive bustadtomter i område utan
stort press på arealbruken
● styrke kommunens rolle overfor frivillige lag og
organisasjonar med mål om å få best
mogleg «samskaping» i eit lokalsamfunn
● samle ulike offentlege tenester slik at ein får
større fagmiljø sjølv om kvar enkelt etat har få
tilsette. Fleire statlege stillingar bør lysast ut
med moglegheit for kontorstad utanfor
hovudkontoret
● gi fylkeskommunar, kommunar og verkemiddelapparatet
meir myndigheit til å gjere lokale
og regionale vurderingar i arbeidet med å skape nye
arbeidsplassar● vidareføre ordninga med differensiert arbeidsgivaravgift
Kompetanse, utdanning og arbeidsmarknad
Arbeidslivet, både i privat og offentleg sektor, stiller
stadig større krav til kompetanse. Ein
føresetnad for å lukkast i distriktspolitikken og
å sikre eit godt tenestetilbod er at vi klarer å
utdanne nok folk. Sentrum meiner at vidaregåande skule,
universitet og høgskular er
nøkkelfaktorar for å vareta og utvikle berekraftige
lokalsamfunn. Sterke fagmiljø i samarbeid
med lokalt nærings- og samfunnsliv, vil legge grunnlag
for nødvendig mangfald i
kompetanse og vidareutdanning, evne til omstilling
og tverrfagleg innovasjon.
Desentralisert utvikling av regionale universitets-
og høgskulecampusar er grunnleggande
for samfunnsutviklinga i ein region. Særleg innan
profesjonsfaga er det viktig at statlege
utdanningsinstitusjonar har som samfunnsoppdrag å
vere til stades med både studietilbod
og relevante fagmiljø. Sentrale krav til fagleg konsentrasjon
må ikkje gå på kostnad av
kontakt og nærleik med kommunar og arbeidsliv.
Dei som følger desentraliserte studium, vel i lang
større grad å bli buande og jobbe i
distrikta. Det må leggast til rette for dei som vil
flytte til eller tilbake til distrikta etter avslutta
studium. Samtidig må det settast inn langt større
ressursar for å tilby naudsynt utdanning til
folk som ønsker kompetanse, men som av ulike grunnar
ikkje ønsker å flytte bort frå staden
der dei bur for å studere.
Lokalisering av statlege verksemder er viktig for
nærleik til statlege tenester og betyr mykje
for arbeidsmarknaden der dei er lokalisert. Det er
eit mål at ein større del av statlege
arbeidsplassar blir lokalisert utanfor Oslo og dei
største byane.
Sentrum vil:
● utvide ordninga med nedskriving av studielån. Ei
utviding kan gjerast målretta, og nyttast
for å rekruttere nødvendig kompetanse til område som
særskilt slit med rekruttering
● styrke utdanningsinstitusjonar utanfor dei største
byane ved å oppretthalde og auke antal
studieplassar og sikre god tilgang på rimelege studentbustader
● innføre ei statleg ordning som dekker meirkostnadene
når ein student har praksisplass i
distriktskommune● styrke desentralisert utdanning ved å legge betre til rette for både digital og samlingsbasert
utdanning
● styrke eit samarbeid mellom utdanningssystemet og
næringslivet som vil bidra til
kompetanseutvikling for lokalt næringsliv i distriktet
● sikre lokalt samarbeid mellom høgskule og næringsliv
for å tilby fleksibel vidareutdanning
og innovasjon
● sikre at universitet og høgskular fyller sin rolle
som strategisk aktør for å utvikle
berekraftige lokalsamfunn – ved at dette blir gjort
tydeleg i dei årlege
oppdragsbrev/tildelingsbrev
● flytte fleire statlege arbeidsplassar til distrikta.
Nye statlege arbeidsplassar skal lokaliserast
utanfor Oslo såframt det er mogleg
Næringsutvikling og kommunikasjon
Ein aktiv politikk for å stimulere næringsutvikling
og skape arbeidsplassar er avgjerande for å
oppretthalde busettinga, og skape ein arbeidsmarknad
med valmoglegheiter òg utanfor
kommunal sektor. Våre naturressursar er avgjerande
for mykje av verdiskapinga som dannar
grunnlaget for velferda vår. Det meste av desse naturressursane
ligg i distrikta, og ein aktiv
distriktspolitikk med busetting i heile landet er
avgjerande for at vi framleis skal kunne hauste
av desse ressursane og sikre/ skape viktige inntekter
for nasjonen. Store avstandar inneber
kostnader – i form av tid og pengar. Vi treng god
infrastruktur i heile landet.
Både næringsliv og befolkning krev og forventar eit
godt og stabilt tilbod av
høghastigheitsfiber. Staten bør ta eit større ansvar
for å sikre utbygging i område der det
ikkje er kommersielt grunnlag for eit fullverdig tilbod.
Ny kommunikasjonsteknologi utvidar
moglegheita for at mange oppgåver kan løysast uavhengig
av lokalisering. Med godt utbygd
infrastruktur i form av breiband kan mykje løysast
frå heimekontor eller frå mindre
kontorfellesskap langt frå verksemdas lokalisering
– og med gode
kommunikasjonsmoglegheiter kan ein samtidig vere til
stades på hovudkontoret når det er
nødvendig. Slik kan det opnast nye moglegheiter for
pendling utan like mykje reisebehov.
Sentrum vil:● gjere tilgang til høgkapasitets-internett til ein rett på lik linje med straum. Arbeide for nye
teknologiske løysingar, som for eksempel 5G, til heile
landet
● prioritere framkomme i alle delar av landet. Bidra
til at næringstransport, spesielt av
ferskvare, får auka vekt ved prioritering både ved
fastsetting av ferjetilbod og prioritering
mellom ulike utbyggingsprosjekt
● oppretthalde og utvikle eit flytilbod over heile
landet der det ikkje finst gode alternativPROGRAM // 2021–2025
DEL 04
EI FREDELEG, RETTFERDIG OG BEREKRAFTIG VERD
EI FREDELEG, RETTFERDIG OG BEREKRAFTIG VERD
Partiet Sentrum bygger all vår politikk på menneskerettserklæringa,
berekraftsmåla, og
prinsippet “Leave no one behind”. Med det som grunnlag,
følger òg eit internasjonalt ansvar
for noverande og kommande generasjonar sine rettar,
og deira framtid. Internasjonalt
samarbeid og engasjement er essensielt for oss her
i Noreg, i dag og i framtida.
Utfordringane vi i Noreg står overfor er verken unike
her til lands, eller problem vi kan løyse
innanlands. Berre gjennom samarbeid kan vi nå berekraftsmåla
og kjempe mot
Klimaendringane. Berre gjennom samarbeid kan vi bidra
for å utjamne forskjellar og skape ei
meir rettferdig verd. Gjennom samarbeid kan vi bidra
til å løyse migrasjonskriser, pandemiar
og å styrke arbeidet med å fremme demokrati og menneskerettar.
Ei fredeleg, stabil og meir
rettferdig verd tener alle land, og er òg avgjerande
for Noregs tryggleik.
Noreg har gjennom åra bygd seg opp til å kunne definerast
som ei humanitær stormakt. Det
er fordi vi har engasjert oss internasjonalt – ikkje
minst gjennom engasjementet til norske
sivilsamfunnsorganisasjonar og enkeltmenneske sitt
ønske om å bety ein forskjell for
menneske som ikkje har den velstanden vi har. Vi har
ein stolt tradisjon innan bistand og
utvikling og er eitt av få land som yter så mykje
som 1 prosent av BNI til bistand. Vi har òg
vore eit land som har stilt opp for menneske på flukt,
ein stolt tradisjon som starta med
Fridtjof Nansens store humanitære arbeid for å hjelpe
flyktningar på 1920-talet. Noreg har
vore ein nasjon som har vore villig til å stille opp
og ta imot flyktningar i samband medflyktningkriser, både med mottak av kvoteflyktningar og asylsøkarar. For Sentrum er det
grunnleggande at vi ikkje er oss sjølv nok. Sidan
2. verdskrig har Noreg engasjert seg i
internasjonalt samarbeid, vel vitande om at vi som
ein mindre nasjon er avhengig av dette i
sikkerheitspolitikken. Internasjonalt samarbeid har
blitt ein del av DNA-et til Noreg. Dette er
òg ein del av DNA-et til Partiet Sentrum.
4.1 Ein langsiktig og samstemt utviklingspolitikk
For å kunne utrydde fattigdommen i verda må utviklingspolitikken
vere samstemt og sjå dei
17 berekraftsmåla i samanheng. Dette inneber at politikk
på andre område ikkje svekker
våre utviklingspolitiske mål, og at Noreg opptrer
i tråd med nasjonale og internasjonale
forpliktingar. Berekraftsmåla må innarbeidast i alle
planar og budsjett. Vi må samarbeide
med andre land, både stat-til-stat, gjennom internasjonale
organisasjonar og gjennom
sivilsamfunn og folkeleg engasjement. Verda heng saman.
Vi er gjensidig avhengig av
kvarandre. Partiet Sentrum legg det grunnleggande
prinsippet for berekraftsmåla «leave no
one behind» – ingen skal utelatast – til grunn for
politikken. Målsettinga må gjennomsyre alle
delar av utviklingspolitikken.
Å utrydde fattigdom er jobb nummer 1 i ei verd der
ressursane og moglegheitene er ulikt
fordelt. Før Covid-19-pandemien var det om lag 700
millionar menneske som levde i
ekstrem fattigdom i verda, ifølge Verdsbanken. Pandemien
fører mellom 110 og 150
millionar fleire ut i ekstrem fattigdom i 2021. FN
definerer ekstrem fattigdom som det å leve
for under 1,90 dollar dagen. Manglande arbeidsmoglegheiter
fører til låg eller inga
kjøpekraft. Men fattigdom dreier seg ikkje berre om
kjøpekraft. Kvinner og jenter opplever
diskriminering og har ofte ikkje moglegheit til å
arve, eige jord og ta opp banklån.
Naturkatastrofar og klimaendringane rammar dei fattigaste
hardast. Svake styresett og lite
utbygd skattesystem i mange land fører til at mange
ikkje har tilgang til helsetenester og
skulegang.
Eit grunnleggande prinsipp for partiet Sentrum er
at dei menneska, fellesskapane og
samfunna som får bistand skal eige si eiga utvikling.
Initiativ og innsats skal ta utgangspunkt
i menneska, ressursane, kunnskapen og moglegheitene
som finst lokalt. Godt styresett,
fungerande skattesystem, fråvær av korrupsjon, likestilling
mellom kjønna og fråvær av
kjønnsbasert vald, omsynet til miljø, klima og naturmangfald,
og klimatilpassa
matproduksjon, er viktige føresetnader for fattigdomsutrydding.Skatteinntekter og eit godt styresett er ein føresetnad for å styrke utviklingslands evne til å
finansiere ei berekraftig utvikling og dermed utrydde ekstrem fattigdom. Skattesnyt frå
personar og verksemder med stor makt og kapitalflukt
til skatteparadis tappar mange land
for verdifulle inntekter. Middel til gode helsetenester
og til utdanning kjem i dei fleste land frå
staten.
Næringsutvikling skaper arbeidsplassar som dermed
løfter mange menneske ut av
fattigdommen. Mange land manglar tilgang på energi
og stabil straumtilførsel, noko som er
eit sterkt hinder for utvikling. Både offentlege og
private investeringar er viktige dersom
utviklingslanda sitt energibehov skal dekkast.
Tilgang til grunnleggande helsehjelp er avgjerande
for å nå berekraftsmålet om god helse for
alle. Halvparten av verdas befolkning har ikkje tilgang
på fullverdige helsetenester. Millionar
av menneske har ikkje råd til helsehjelp, eller blir
tvinga ut i armod fordi dei må betale for
helsetenester. Noreg må vere ein pådrivar i internasjonalt
samarbeid for at alle skal få
tilgang til grunnleggande helsehjelp.
Covid-19 er den største globale helsekrisa på fleire
tiår, både med tanke på tap av
hundretusen av menneskeliv og konsekvensane for verdsøkonomien.
Kamp mot fattigdom
blir ramma. Det blir òg sysselsetting, utdanning,
universell helsehjelp og berekraftig utvikling.
Responsen på Covid-19 og tilgangen til vaksinar avspeglar
ulikskapane i verda og gjer det
vanskelegare å nå berekraftsmåla. Noreg har eit moralsk
ansvar for å bidra til at alle får
tilgang til vaksinar.
Kvar dag døyr 16 000 barn av sjukdommar som meslingar
og tuberkulose, sjukdommar som
vi har vaksinar mot. Vi ser sjukdommar som aids, SARS,
ebola og nå truleg òg Covid-19
bevege seg frå dyreliv til menneske og føre til epidemi
og pandemi. Aids er hovudårsak til
dødsfall blant ungdom i Afrika sør for Sahara. Gjennom
berekraftsmål 3 har verdssamfunnet
forplikta seg på å utrydde hiv/ aids, tuberkulose,
malaria og andre smittsame sjukdommar
innan 2030. Sentrum vil styrke vaksinesamarbeidet
og sikre tilgang til vaksinar for fattige
land. Vi vil auke støtta til sivilsamfunn som driv
helseinformasjonsarbeid for å førebygge
smitte og motarbeide stigma rundt hiv /aids.
Kvinnehelse har vore eit forsømt område i internasjonal
utvikling. Fleire hundre kvinner døyr
dagleg i samband med graviditet og fødsel, mykje på
grunn av manglande tilgang til
helsetenester som jordmor, lege, fødestue eller sjukehus.
Noreg bør auke støtta til
kvinnehelse, sikre kvinners reproduktive rettar og
tilgang til trygge helsetenester.Eit sterkt og mangfaldig sivilsamfunn i utviklingslanda er eit naudsynt supplement til
styresmaktene for å oppnå berekraftig samfunnsutvikling. Dei held styresmaktene
ansvarlege når det gjeld menneskerettar og er ein
føresetnad for ei demokratisk utvikling.
Dette er fagforeiningar som krev retten til anstendige
løningar og trygge arbeidsplassar,
kvinneorganisasjonar som kjempar for retten til å
eige jord, og heilt ned på komitéar i
landsbyar som krev rett til fødselsattest og rett
til skulegang for sine barn. I mange land
opplever sivilsamfunnsaktørar at handlingsrommet blir
innskrenka og at demokratisk
deltaking og ytringsfridom blir svekt. Sivilsamfunnsaktørar,
inkludert trusbaserte
organisasjonar, har òg god kunnskap om lokale tilhøve,
og er viktige samarbeidspartnarar
for utvikling. Dei har ofte lokale partnarar som er
til stades i dei fattigaste og mest sårbare
områda der landet sine styresmakter ofte har lite
nærvær.
Mange av dei fattigaste menneska bur og lever i område
med høg risiko for politiske
konfliktar, korrupsjon, dårlege kommunikasjonssamband
og terror. Då kan det ofte vere
krevjande å følge opp bistandsarbeidet og dei krav
som følger bistandspengane, som
oppfølgings-, kontroll- og rapporteringskrav. Det
er viktig å finne ein god balanse mellom tillit
og kontroll for å sikre best mogleg forvalting av
bistandspengar, dei best moglege resultata
og størst mogleg endring og utvikling for dei som
treng det mest.
Dei fattigaste menneska i låginntektsland er dei som
er mest utsett for konsekvensane av
klimaendringane. Vi må kutte i utsleppa, og langsiktige
klimatilpassingstiltak i utviklingsland
vil gjere menneske betre rusta til å møte naturkatastrofar
og dermed redusere risikoen for
fleire fattige. Vern om biologisk mangfald er òg viktig.
Sjå del 3 om grøn utvikling.
Noreg er eit lite land, men er rekna som ei humanitær
stormakt. Derfor har Noreg relativt stor
påverknad i internasjonale spørsmål, og kan både vere
ein pådrivar og ein påverkar inn mot
andre land og i internasjonale samarbeidsorganisasjonar.
Gjennom avgjerdspåverknad
(«advocacy») må Noreg lytte til stemmene frå det globale
sør, prioritere bistandsmiddel til
organisasjonar som er særskilt opptatt av å få fram
desse stemmene og oppmuntre dei store
organisasjonane til å jobbe for at bistandsmottakarar
blir mindre avhengig av desse. Det er
viktig at ikkje politikarar fremmar politiske eigeninteresser
i utviklingspolitikken, men sørger
for ein samstemt og kunnskapsbasert politikk som skaper
langsiktig utvikling.
Sentrum vil:
● at minimum 1 prosent av BNI årleg skal gå til bistand
og utvikling, og arbeide vidare for ei
gradvis opptrapping til 1,2 prosent av BNI
● at NORAD skal få fleire ansvarsområde innan utviklingspolitikken● at bistandsbudsjett skal gå til reell bistand, og ikkje til å dekke utgifter ved mottak av
flyktningar i Noreg eller klima-/miljøtiltak som regnskogsatsinga.
Dette blir dekt over andre
budsjettpostar
● føre ein samstemt utviklingspolitikk som ser dei
17 berekraftsmåla i samanheng, noko som
inneber at politikk på andre område ikkje svekker
våre utviklingspolitiske mål, og at Noreg
opptrer i tråd med nasjonale og internasjonale forpliktingar
● ha som målsetting at ingen skal utelatast, og at
dette gjennomsyrer alle delar av
utviklingspolitikken
● vidareføre at tildelinga til sivilsamfunn/organisasjonar,
over bistandsbudsjettet får unntak
frå politiske prioriteringar om å konsentrere bistanden
på land og tema
● vidareføre styrking av sivilsamfunn som eit eige
utviklingsmål
● bidra til å motarbeide innskrenking av sivilsamfunnet
sitt handlingsrom. Aktivt støtte
menneskerettsarbeid (advocacy), blant anna gjennom
arbeidet i FNs tryggingsråd
● vere ein pådrivar overfor andre vestlege land for
auka bistand, internasjonalt samarbeid og
innovativ bistandspolitikk
● jobbe for at Noreg skal vere ein pådrivar i å stanse
ulovleg kapitalflukt og skattesnyt frå
utviklingsland gjennom globale og bilaterale reformer
● introdusere kamp mot korrupsjon som eit utviklingsmål
● ta til orde for opprettinga av eit «International
Climate Disaster Fund», som kan brukast til
skadeavgrensing og tilpassing
● styrke Noregs bidrag til klimafondet (GFC) frå 800
millionar til 1600 millionar innan 2022
● styrke samarbeidet med vaksinealliansen CEPI og
GAVI-stiftelsen for å sikre lik tilgang til
vaksinar for dei fattige landa
● arbeide internasjonalt for å framforhandle unntak
i WTOs patenteringsreglar ved
pandemiar og kritiske smittesituasjonar i utviklingsland,
for å redusere vaksineprisar slik at
vaksinar blir meir rettferdig fordelt
● auke støtta til næringsutvikling som skaper arbeidsplassar
i utviklingsland, inkludert
mikrokreditt-program● fremme kvinnehelse, jenter og kvinners rettar og lik rett til utdanning og arbeid
● arbeide for å sikre kvinner trygge reproduktive
helsetenester
● arbeide målretta i utviklingspolitikken og i internasjonale
forum for å førebygge og
motverke kjønnsbasert vald, ikkje minst støtte kampen
mot kjønnslemlesting
● gjennom politiske føringar for utviklingsarbeid
sikre at kjønnsperspektiv alltid blir varetatt
● arbeide gjennom utviklingspolitikken for å styrke
rettane og fremme likestilling for
menneske med nedsett funksjonsevne
● arbeide internasjonalt for å få på plass ein mekanisme
for gjeldslette for dei fattigaste
landa
● jobbe for å trekke Oljefondet ut av alkoholindustrien
● jobbe for transparens i Oljefondets investeringar
i utviklingsland
4.2 Utrydde svolt i verda
Det er ein menneskerett å ha nok mat. 690 millionar
menneske i verda i dag lid av svolt, og
talet er aukande. Det er likevel grunn til optimisme.
Verda har nok mat til alle. Utfordringa er
å fordele ressursane meir rettferdig.
Partiet Sentrum er opptatt av at vi må fordele ressursane
og ta vare på maten som blir
produsert på ein betre måte enn i dag. Det gjerast
ved hjelp av lokal matproduksjon, meir
berekraftig produksjon, reduksjon av matsvinn og betre
utnytting av jordbruk, skog og fiske.
Feilernæring og usunt kosthald er viktige årsaker
til barnedødelegheit og tidleg død blant
vaksne. Dei mest utsette for underernæring er barn,
gravide og ammande kvinner, og
personar som lever i fattigdom og krisesituasjonar.
Underernæring fører til
utviklingshemming. Her er det avgjerande å tenke på
både kortsiktig, humanitær bistand og
nødhjelp og på meir langsiktige tiltak som sikrar
nok matproduksjon og tilgang til matvarer.
Vi må auke satsinga på landbruk i bistanden for at
verdas befolkning skal ha nok mat. Ifølge
Verdsbanken og FAO er det 2-4 gonger meir effektivt
å kjempe mot fattigdom gjennom
landbruk enn gjennom vekst i andre sektorar. Ved å
investere i landbruket, gi bønder tilgang
til kapital og ressursar, drive med opplæring, legge
til rette for organisering av bønder ogskape marknader, vil mange menneske kunne få nok mat. Bie-utvalet tilrådde i 2003 at 15 %
av bistanden burde gå til landbruksbistand. I dag
er dette nivået omtrent 3-4 %.
Med klimaendringane kjem fleire naturkatastrofar.
Fattige land er særleg sårbare når dei
inntreffer. Vi har eit særleg ansvar for å bidra til
klimatilpassingar og for å minimere skadar.
For å få til minst mogleg negativ klimapåverknad,
må det satsast på klimasmart og
berekraftig landbruk. Det gir relativ god avling,
og tar utgangspunkt i tilgjengelege ressursar
hos bonden, som organisk materiale, i staden for bruk
av kunstgjødsel. Vi må bygge på
lokalbefolkningas erfaring og kunnskap.
Regjeringa lanserte i 2019 eit allsidig program for
satsing på matsikkerheit med mål om
utrydding av svolt fram mot 2030. Det ser på forholdet
mellom 1) matproduksjon, 2)
verdiskaping og marknad, 3) ernæring og kosthald og
4) politikk og styresett. Planen må
følgast vidare opp.
Vi må bidra til ei rettferdig og likeverdig fordeling
av gode som følger bruk av genressursar. I
dag konkurrerer multinasjonale selskap ut lokale artar
og sortar av frø og plantemateriale
med patentverna frømateriale. Særleg urfolk sin lokalkunnskap
om vekstar og deira bruk må
kartleggast og takast vare på før dei forsvinn. Internasjonalt
samarbeid og lovverk må sikre
at lokale genvariasjonar blir tatt vare på. Fattige
må vernast gjennom internasjonale
regelverk mot utnytting frå multinasjonale selskap
som tar patent på såvarer. Det må vere
ordningar som gjer at fattige ikkje kjem i gjeldsforhold
til selskapa. I dag tener multinasjonale
selskap seg rike på mangelfulle regelverk.
Mangel på reint vatn er ei av årsakene til matmangel
og fører til sjukdom og dårlege
hygieniske forhold. 1 av 10 menneske i verda i dag
har ikkje tilgang på reint vatn. Kvart år
døyr millionar på grunn av mangel på vatn. Skal berekraftsmåla
bli nådd innan 2030, må vi
som verdssamfunn sørge for at alle får tilgang på
reint vatn og gode sanitærforhold.
Klimaendringane bidrar til aukande tørke og flaum,
noko som gjer denne målsettinga endå
meir krevjande. Innsatsen må akselerere viss vi skal
greie dette. Noreg må i
utviklingspolitikken, gjennom land-til-land-bistand
og gjennom støtte til
sivilsamfunnsorganisasjonar, arbeide for å auke tilgangen
til reint vatn og utbygging av
sanitæranlegg. Samtidig må vi vere aktive pådrivarar
gjennom internasjonale
samarbeidsalliansar som FN og WHO.
Sentrum vil:● styrke nødhjelp til dei mest utsette områda basert på oppdaterte FIES-tal (The Food
Insecurity Experience Scale), og i krigsområde i samarbeid
med FNs matvareprogram
● konsentrere bevillingar til program som vektlegg
ernæring for barn, kvinner og eldre
● sørge for mekanismar som sikrar varsling og mobilisering
av ressursar ved svikt i avlingar
og dermed forhindre hungersnød
● vere pådrivar for at hjelpeorganisasjonar er til
stades i krigsområde og ved konfliktar, og at
samarbeid blir koordinert når det offentlege ikkje
fungerer
● støtte og intensivere vekst i landbruket, ved å
mogleggjere tilgang på kapital, ressursar,
opplæring, organisering og marknader for bønder
● jobbe for at 15 % av bistanden skal gå til landbruk,
inkludert bistand via sivilsamfunn
● auke støtta til FAOs satsing på småbønder, til internasjonale
og nasjonale
bondeorganisasjonar, til forsking retta mot småbønder,
til frivillige organisasjonar og
institusjonar som jobbar for bønders rettar
● satse på klimasmart og berekraftig landbruk, som
tar utgangspunkt i lokale ressursar
● prioritere utviklingsprosjekt med utgangspunkt i
lokalbefolkningas erfaring og kunnskap, og
særleg urfolk si forståing av økologi og klima
● følge vidare opp programmet for satsing på mattryggleik
● støtte satsing på klimatilpassing i jordbruket
● styrke bevillingar og næringssamarbeid med berekraftig
matvareproduksjon i andre land
● støtte arbeid for å redusere matsvinn i verda
● vere pådrivar for at internasjonalt samarbeid og
lovverk sikrar at lokale genvariasjonar blir
tatt vare på, med særleg vekt på urfolks lokalkunnskap
om vekstar
● vere pådrivar for internasjonale regelverk som vernar
låginntektsland mot multinasjonale
selskap si utnytting – når dei tar patent på såvarer
og set landa i gjeldsforhold til dei
● jobbe for internasjonalt regelverk/forbod mot genmanipulering
● støtte bygging av brønnar og betre tilgangen til
toalett4.3 Ei fredeleg, rettferdig og velfungerande verd
Verda er avhengig av velfungerande nasjonale og internasjonale
institusjonar bygd på tillit.
Noreg skal bidra til å skape, vedlikehalde og betre
internasjonale avtalar og institusjonar. Vår
moglegheit til å bidra til dette bygger ikkje primært
på militærmakt, men derimot på “the
power of our example”. Ved å utarbeide velfungerande,
rettvise og berekraftige løysingar her
heime kan vi òg fremme desse løysingane med truverd
internasjonalt.
Noreg skal vere ein sjølvstendig pådrivar for ei fredeleg,
rettferdig og velfungerande verd. I
tillegg til dette nyt vi og verda som heilskap godt
av vårt engasjement i FN og andre
internasjonale organisasjonar. EU er vår viktigaste
handels- og samarbeidspartnar.
EØS-avtalen legg grunnlaget for eit godt samarbeid
med EU på mange område som er
viktige for Noreg og EU. Særleg viktig er samarbeidet
om klima og miljø. Samarbeid på tvers
av landegrenser er essensielt for å løyse klimakrisa.
Her har vi mykje å lære av EU og dei
europeiske landa. EUs grøne avtale, og forsøk på grøne
modellar for vekst som
“doughnut-økonomi” frå Nederland, er forslag Noreg
burde lære av ved utforming av ein
grøn berekraftig politikk. Partiet Sentrum ønsker
at Noreg aktivt skal ta del i internasjonalt
arbeid. Anten det er som EØS-medlem, del av FNs tryggingsråd
eller som ein truverdig
samarbeidspartnar under noverande og framtidige bi-
og multilaterale avtalar.
For at nasjonale og internasjonale institusjonar skal
kunne sørge for fred og rettferd, er dei
avhengige av tillit. Noreg er eit land der kultur,
institusjonar og nasjonal identitet er prega av
ei høg grad av tillit. Men det tillitssamfunnet vi
alle nyt godt av i dag kan ikkje takast for gitt.
Vi må styrke kjensla av å vere representert og inkludert,
motarbeide sosial ulikskap, og
forhindre sterk innverknad frå store firma, multinasjonale
selskap og store
interesseorganisasjonar. Auka tillit nasjonalt fører
òg til auka tillit til Noreg i utlandet, og
moglegheita til å påverke andre land og institusjonar
ved “the power of our example”. For å
kunne nå FNs berekraftsmål på nasjonalt og internasjonalt
plan må vi bygge tillit. Både til
kvarandre som medmenneske og til internasjonale organisasjonar.
Vi må ha alle med på
laget. Det er derfor avgjerande for internasjonalt
samarbeid og fred at spesielt land utanfor
den vestlege verda får påverknad i – og tillit til
– internasjonale organisasjonar.
Kommunikasjons- og PR-byrå har i dag stor påverknad
på tvers av nasjonale og
internasjonale styringsnivå. Men med påverknad må
det òg følge ansvar og openheit. På
mange område gjer denne bransjen ein viktig jobb for
å fremme ulike aktørar si sak. Det er
derimot ei utfordring at store nasjonale og internasjonale
firma og aktørar blir tilbydd tenestersom gir dei uproporsjonalt stor innverknad og tilgang. I tillegg til dette bidrar
“svingdørtendensar” mellom sentrale offentlege institusjonar
og private kommunikasjonsbyrå
til å tære på samfunnet sin lit til staten. Kommunikasjonsbransjen
har ein viktig plass i
dagens samfunn, men kan ikkje fortsette å bruke arbeidsmåtar
som tærer på tillit og
offentleg integritet. Sentrum ønsker ein kommunikasjonsbransje
som er open og
transparent.
Sentrum vil:
● sikre representativitet i nasjonale og internasjonale
institusjonar, eksempelvis med tanke
på etnisitet, alder, kjønn, urfolk, minoritetar og
geografisk fordeling
● fremme rettsstaten og rettstryggleik gjennom internasjonale
institusjonar og ved at nye bi-
og multilaterale avtalar blir inngått
● bidra til å motarbeide innskrenking av sivilsamfunnet
sitt handlingsrom. Aktivt støtte
menneskerettsarbeid (advocacy), blant anna gjennom
arbeidet i FNs tryggingsråd
● at stat-til-stat-bistanden skal innrettast mot demokratiutvikling,
godt styresett og
velfungerande skattesystem i utviklingsland
● bidra til å auke tilliten i nasjonale og internasjonale
organisasjonar gjennom erfart
medbestemming og openheit i alle prosessar
● at Noreg skal bruke «the power of our example» til
å vere ein pådrivar for institusjonar
prega av tillit, openheit og berekraftige løysingar
● gi målretta støtte eller innføre sanksjonar med
sikte på å nedkjempe korrupsjon og bidra til
andre tillitsbyggande tiltak
● halde fast ved EØS-avtalen
● introdusere etiske retningslinjer for kommunikasjonsbransjen
som blir handheva av eit eige
organ etter modellen til f.eks. PFU
● innføre eit lobbyregister med sikte på å auke openheit
om influens på politiske prosessar
● styrke karantenelova ved å blant anna innføre nokre
automatiske og delvis ubetalte
karantenar og saksforbod ved overgang mellom ministerpostar
og private aktørar i same
saksfelt● forby stortingsrepresentantar å kjøpe og selje aksjar, også gjennom investeringsselskap,
så lenge dei er valt inn på Stortinget
● forby statsrådar og statssekretærar å kjøpe og selje
aksjar, også gjennom
investeringsselskap
● lære av og innarbeide grøn politikk som EUs grøne
avtale og “doughnut-økonomi” i
nasjonal og internasjonal grøn berekraftig politikk
Israel-Palestina-konflikten
Noreg har hatt eit langvarig engasjement for situasjonen
i Midtausten og for å skape fred
mellom Palestina og Israel. Noreg har over tid engasjert
seg i fredsforhandlingane og la til
rette for Oslo-avtalen i 1993. Noreg leier givarlandsgruppa
for Palestina.
Konflikten mellom Palestina og Israel har blitt kalla
verdas vanskelegaste konflikt og har gått
føre seg sidan staten Israel blei etablert i Palestina
i 1948. Storbritannia trakk seg då ut av
området. Det blei vedtatt ein delingsplan i FNs tryggingsråd
som delte landet i to statar,
medan Jerusalem blei erklært som internasjonal by.
Det har vore tiår med krig og konflikt,
mange FN-resolusjonar og forsøk på fred. FN har gjentatte
gonger fastslått at okkupasjonen
av palestinske område er ulovleg og at Israel må trekke
seg tilbake til grensene frå 1967.
I tråd med Oslo-avtalen har både Israel og Palestina
rett til sjølvbestemming og sikkerheit
innanfor internasjonalt anerkjente grenser. Men maktfordelinga
mellom landa er svært
ujamn, og urettferda overfor den palestinske befolkninga
er stor. Palestina har ikkje reelt
sjølvstyre over sine territorium. Landegrensene har
blitt endra på grunn av israelsk
ekspansjon. Partiet Sentrum anerkjenner både Israel
og Palestina som suverene statar, med
rett til sjølvstyre, juridisk handleevne til å inngå
avtalar med andre land, og handlefridom i
forholdet til andre statar slik at dei kan selje og
kjøpe varer med andre land. Vi trur vegen til
fred går gjennom rettferd og ivaretaking av menneskerettar
for alle. Verdssamfunnet må
fortsette å legge press på Israel om å avslutte okkupasjonen.
Som det einaste demokratiet i
Midtausten må vi kunne forvente at Israel endrar busettingspolitikken
og trekker seg ut av
okkuperte område.
Partiet Sentrum meiner at Noreg skal fortsette engasjementet
for ei rettferdig fredsløysing
gjennom å ha kontakt med båe partar i konflikten.
Noreg må bruke sin posisjon som leiar av
givarlandsgruppa for Palestina til å støtte betre
levevilkår for den palestinske befolkninga,
bygge opp demokratiske institusjonar og bygge ut helsevesen
og skular.Sentrum tar avstand frå all form for antisemittisme, Holocaust-fornekting og samanblanding
av staten Israels handlingar med det jødiske folk
og religion. For Sentrum er trusfridom
grunnleggande for alle menneske, om det gjeld muslimar,
jødar, kristne, eller andre livssyn
og religionar.
Sentrum vil:
● at Noreg skal fortsette engasjementet for fred i
Midtausten gjennom samarbeid i FN og
FNs tryggingsråd, i stat-til-stat-dialog og gjennom
givarlandsgruppa for Palestina
● ikkje flytte Noregs ambassade til Jerusalem før
Jerusalems status er avklart og
internasjonalt anerkjent
● gjennom dialog arbeide for at palestinarar og israelarar
ikkje formidlar hat eller rasistiske
haldningar mot kvarandre gjennom skulebøker
● alle restriksjonar og avgrensingar på medisinsk
hjelp, vaksine og tilgang på verneutstyr må
få eit opphøyr
4.4 Sikre likskap for lova, rettstryggleik og rettsvern
for alle
Urett og urettferd rammar borgarane, og ei særleg
utsett gruppe er dei som står i ein sårbar
livssituasjon. Vårt samfunn kviler på tre fundament.
Grunnlova § 2 angir desse som
"demokratiet, rettsstaten og menneskerettane”. Partiet
Sentrum vil fremme likskap for lova,
rettstryggleik og rettsvern for alle.
Eit velfungerande demokrati er avhengig av frie og
uavhengige medium som får innsyn i
styresmaktenes verksemd og som utan hindringar frå
styresmaktenes side kan sette kritisk
søkelys på deira verksemd. Kjeldevernet er ein sentral
rettstryggleiksgaranti og må vernast.
Noreg er rangert som land nummer to i verda når det
gjeld rettstryggleik, ifølge World Justice
Project (WJP). Noreg er eit land med låg kriminalitet,
samanlikna med mange andre land.
Forvaltinga
Forvaltinga har ansvar for ei riktig og rettferdig
saksbehandling. Alle innbyggarar har rett til å
få kunnskap om vedtak som gjeld dei sjølv og klageåtgangen
må vere tilgjengeleg, reell ogrettferdig. I ei avansert og byråkratisk forvalting har språk og kommunikasjonsform blitt meir
viktig enn før. Den saka gjeld, må sikrast god informasjon
til rett tid, på ein måte som
fremmar respekt, gjensidig forståing og dialog. Forvaltinga
må bli forplikta til å ta omsyn til
innbyggarar med nedsett språkforståing, nedsett IT-kompetanse
eller helsemessige
utfordringar som gjer samhandlinga med forvaltinga
vanskelegare.
Urfolk har rett til å bli høyrt og delta – i avgjerder,
planlegging og gjennomføring av prosjekt
som kan påverke retten deira til sjølvbestemming,
deltaking, menneskerettar og /eller
juridisk, hevdvunnen eller tradisjonell bruk og forvalting
av land og naturressursar, og/ eller
deira kultur. Fritt og informert førehandssamtykke
(Free, Prior and Informed Consent, FPIC)
frå rettshavarane er eit FN-prinsipp som skal følgast
i alle tilfelle som gjeld urfolk sine rettar.
Politiet og det kriminalitetsførebyggande arbeidet
Gode levekår førebygger kriminalitet. Partiet Sentrum
er uroleg for område der mange barn
og unge veks opp i vedvarande låginntekt. Ein sosial
bustadpolitikk og ei anstendig
minsteløn vil motverke dette, saman med andre universelle
og målretta velferdstiltak.
Ustabile buforhold kan gi eit utrygt utgangspunkt
i livet. I kombinasjon med skort på trygge
og gode verestader for barn og unge på fritida, kan
vegen til ei negativ utvikling vere kort.
Dagsjobbar og småjobbar til ungdom vil òg førebygge
rekrutteringa til kriminelle nettverk
som kan tilby “raske pengar”.
Partiet Sentrum vil sette mennesket først, og styrke
det førebyggande arbeidet saman med
ei meir human soning og eit forsterka ettervern. Mangfaldet
må òg styrkast i politiet, det er
avgjerande for å bygge og bevare politiet sin tillit
i befolkninga.
Straffesakskjeda er under stort press, saker om valdtekt
og vald i nære relasjonar blir
liggande i altfor lang tid i kø i straffesakssystemet.
Det lokale politiet sitt nærvær er svekt.
Tilsette opplever ikkje at det er nok ressursar til
at ein kan gjere jobben sin på ein god måte.
Dei meiner den uformelle kontakten med nærmiljøet,
som har skapt tryggleik og kjennskap,
er sterkt redusert til fordel for ei meir kontrollerande
og reaktiv tilnærming.
KriminalomsorgaStraffegjennomføring må ha hovudvekt på rehabilitering og tilbakeføring til samfunnet.
Kriminalomsorga må vareta dei straffedømdes og varetektsinnsettes menneskerettar og
ukrenkelege verdi.
Noreg har dei seinare åra lagt ned fleire av sine
små og lokale lågsikkerheitsfengsel og
erstatta desse med store høgsikkerheitsfengsel, plassert
i usentrale område. Partiet
Sentrum meiner det må satsast på mindre og tilrettelagde
soningsstader som er integrert i
lokalsamfunnet. Det vil gjere arbeidet med tilbakeføring
enklare.
Noreg har fått internasjonal kritikk for menneskerettsbrota
i norske fengsel når det gjeld
sosial isolasjon. Mange fengselsbygningar er gamle
og i liten grad bygd for å kunne få til
aktivitetar og sosial kontakt, noko som gjer at mange
innsette ikkje får sosialiseringa dei har
krav på.
Når ein er sett fri, treng ein støtte i overgangen
tilbake til samfunnet. Oppgåvene og
utfordringane kan kjennast overveldande. Heldigvis
finst organisasjonar som tilbyr
fadderordningar og støtte som førebygger tilbakefall
mot kriminalitet og rus.
Fri rettshjelp
Det er statens oppgåve å sikre at rettane staten gir
borgarane er reelle. Derfor er det viktig at
samfunnet har ordningar for fri rettshjelp. Alle borgarar
som blir utsett for myndigheitsinngrep
må få moglegheit til å forsvare sine interesser. Denne
retten må òg gjelde for asylsøkarar.
Sentrum vil:
● styrke det kriminalitetsførebyggande arbeidet ved
å sette inn særskild innsats i område
med svake levekår og høg førekomst av barn og unge
i låginntektsfamiliar
● tilby langsiktige og heilskaplege exit-program for
dei som ønsker å bryte med ekstreme og
kriminelle miljø, og la frivillige og ideelle aktørar
vere ein del av løysinga
● støtte frivillige og ideelle aktørar som tilbyr
unge dags- og småjobbar
● styrke det kriminalitetsførebyggande arbeidet i
politiet
● legge føringar for mangfald (etnisitet, kjønn, LHBTI
m.m.) blant operativt og synleg
politipersonell
● styrke det lokale politiet● arbeide for at tvangsmiddel aldri blir utøvd i større omfang enn det som er naudsynt
● etablere ei landsdekkande, offentleg, juridisk førstelinjeteneste.
Eit lågterskeltilbod der det
blir gitt rask gratis juridisk rådgiving, med godt
kvalifisert tolketeneste
● arbeide for å sikre ei raskare straffesakspleie
– for å auke rettstryggleiken i Noreg, men òg
for å forhindre at unge kriminelle blir verande i
ein samfunnsmessig utanforskap
● arbeide for å sikre lik tilgang til domstolane for
alle som treng det. Ulikskap i ressursar hos
partane skal ikkje vere avgjerande
● støtte frivillige organisasjonar og Advokatforeininga
for å sikre eit godt nok tilbod om fri
rettshjelp
● endre dei økonomiske vilkåra slik at langt fleire
enn i dag omfattast av rettshjelpsordninga.
Dette inneber å senke eigendelen, særleg for dei med
lågast inntekt, og å innvilge fri
rettshjelp utan behovsprøving på fleire område enn
i dag
● at «Gjenopprettende prosesser» i Konfliktrådet oftare
skal nyttast som alternativ til soning,
og/ eller som ein del av straffeutmålinga
● auke bemanninga i fengsla og sikre at innsette får
tilbod om aktivitetar utanfor cellene og
tilstrekkeleg sosialisering
● at fengsel bør ha ein arkitektur og utforming som
støttar opp om målsettingane for dagens
kriminalomsorg
● tilby alle innsette i fengsel kurs under soning
som kan bidra til ein lettare overgang til eit
vanleg liv
● at innsette i norske fengsel skal få fleire tilbod
om korte arbeidskvalifiserande kurs. I dag
prioriterast lovpålagd aktivisering eller oppstykka
undervising i studieførebuande fag som
mange ikkje får fullført
● styrke helsetenesta for innsette i norske fengsel
● at dei som er dømt for seksuallovbrot skal introduserast
for behandling, og få tilbod om
dette under soning
● støtte frivillige organisasjonar som støttar straffedømde
tilbake i samfunnet, for eksempel
Wayback● styrke ettervernet med langsiktige og heilskaplege tiltak, der ideelle og frivillige aktørar får
vere ein del av løysinga
● avvikle Trandum, og sikre at menneske som ikkje
er domfelt ikkje blir internert under
fengselsliknande forhold
● ha ei ny vurdering av Noregs praksis med å utvise
domfelte utlendingar etter avslutta
soning. Dette er i praksis ein dobbeltstraff, og ved
nokre tilfelle fører praksisen til brot på
barnekonvensjonen: Barn taper kontakt med den av foreldra
sine som blir sendt ut av landet
Sikre juridisk identitet for alle
Sentrum vil sikre juridisk identitet for alle, blant
anna gjennom fødselsregistrering. Ifølge tal
frå FN og Verdsbanken er det over 1 milliard menneske
i verda som ikkje har moglegheit til å
dokumentere sin identitet. Grunnen er at mange land
i verda ikkje har fungerande ordningar
for å registrere barn som blir født. Følgeleg vil
dei ha vanskar med å kunne syne
dokumentasjon på sin opphavlege identitet. Å gi alle
ein identitet dei kan identifiserast med,
bidrar til tryggare samfunn.
Sentrum vil:
● arbeide for at menneske som av ulike årsaker kjem
til Noreg med ukjend identitet, må få
ein identitet som sikrar grunnleggande nasjonale rettar
og legg til rette for integrasjon og
deltaking i samfunnet
● innføre identitetsregistrering, tilsvarande system
dei har i Finland og Sverige. Det vil seie
at ved opphald på meir enn 5 år med same identitet
blir denne varig
● at tvil om identitet ikkje skal gå i arv
● gjere slutt på bruk av opplysingar i sosiale medium
i vurdering av opphaldsløyve
4.5 Innvandring, integrering og inkludering
Partiet Sentrum ønsker å fremme heilskapstenking i
asyl-, flyktning- og
integreringspolitikken. Det er nødvendig både for
flyktninganes moglegheiter og samfunnet
si evne til å sikre best mogleg integrering.Eit eksempel på ein asylpolitikk som hemmar integreringa, er regelmessig revurdering av
opphaldsstatus og avgrensa tillatingar. Dei som har
grunnlag for opphaldsløyve i Noreg, bør
bli gitt ein føreseieleg og trygg situasjon her; dagens
praksis med opphøyr av flyktningstatus
bør stoppast. Utryggleik trugar integrering.
Ein verdig og human asyl- og innvandringspolitikk
Aldri før har så mange menneske i verda flytta på
seg. Nokre flyttar på grunn av ein open og
tilgjengeleg arbeidsmarknad, andre for å skape ei
betre framtid for seg og sin familie på
grunn av fattigdom, og andre igjen flyktar frå alt
dei har på grunn av krig, konflikt, forfølging
og undertrykking. Vi vil i aukande grad oppleve at
folk flyktar på grunn av klimaendringar.
Felles for alle er at dei ønsker seg eit betre liv
for seg og sin familie. For Partiet Sentrum er
det grunnleggande at alle som kjem til landet blir
møtt på ein medmenneskeleg måte – med
rausheit – ut frå enkeltmennesket sin grunnleggande
verdi. Det betyr noko korleis vi møter
menneske som av ulike grunnar kjem for å søke eit
betre tilvære for seg og familien sin.
Noreg har både moglegheiter og ressursar til å vere
rausare i møte med menneske på flukt
eller på leiting etter ei betre framtid for seg og
sine.
Noreg er eit mangfaldig og fleirkulturelt samfunn.
Sentrum ser på innvandring som ei
styrking og ressurs for Noreg. Integreringa går stort
sett bra. Menneske med
innvandrarbakgrunn lukkast i aukande grad i skule-
og utdanningssystemet. Dei har ein jobb
og betaler skatt. Mange har arbeidsoppgåver som er
viktige for fellesskapen og er viktige
bidragsytarar i lokalsamfunnet.
På nokre område er det utfordringar som må løysast.
Rasisme og det framandfiendtlege må
aktivt motverkast i alle samanhengar. Alle må få rett
til å forsørge seg sjølv, og få lik tilgang
til primære tenester som helsehjelp og opplæring.
Å bli verdsett for sine ressursar og å bli
inkludert bidrar også til at enkeltindivid får lit
til vårt felles samfunnsprosjekt. Det gir oss alle
tryggleik. Det står framleis mange utanfor arbeidslivet,
særleg kvinner. Viktig offentleg
informasjon må gjerast lett tilgjengeleg på fleire
språk, og norskopplæring må i større grad
tilpassast mottakar.
Godt internasjonalt samarbeid legg grunnlaget for
ein god innvandringspolitikk. Noreg må
stå i front for å fremme eit internasjonalt samarbeid
som betre handterer den globale
migrasjons- og flyktningsituasjonen og motverkar dei
grunnleggande årsakene til at
menneske blir drive på flukt. Dette krev humanitær
innsats, langsiktig og berekraftig
utviklingsarbeid, internasjonalt diplomati og målretta
klimainnsats.Vi må stå opp for flyktningretten og legge til rette for ein ansvarleg og anstendig
flyktningpolitikk. Den må vere forankra i anbefalingane
frå FNs Høgkommissær for
flyktningar og vareta både flyktningane og den økonomiske,
økologiske og sosiale berekrafta
i landa som tar imot dei. Sentrum vil auke antalet
kvoteflyktningar Noreg tar imot.
Alle menneske på flukt har rett til å søke asyl. Vi
har plikt til å sørge for ei individuell, human
og rettstrygg behandling, der vi følger prinsippa
nedfelt i menneskerettskonvensjonane. Vi vil
trygge asylinstituttet og retten til å søke om vern
for seg sjølv og sine. Sentrum meiner at
Noreg skal ta imot fleire asylsøkarar.
Asylpolitikken i Noreg må vere solidarisk òg med andre
mottakarland – ikkje minst landa
langs Middelhavet. Dei har dei seinare åra opplevd
stor tilstrøyming av menneske på flukt.
Moria-leiren på Lesvos i Hellas er eit døme på ein
krevjande, uverdig situasjon der både
Noreg og andre europeiske land må vere villige til
å ta imot menneske som søker asyl.
Norsk asyl- og innvandringspolitikk har vore gjenstand
for stadige innstrammingar dei
seinare åra. Innvandringsregulerande omsyn har i aukande
grad trumfa barn sitt beste og
menneskelege omsyn. Partiet Sentrum vil vende fokuset
tilbake på enkeltmenneska, barna
og familiane.
Barn på flukt
Barn på flukt lever under både krevjande og utrygge
forhold. Barna er vår framtid. Sentrum
vil i utlendingsforvaltinga styrke prinsippet om barnet
sitt beste, i tråd med FNs
barnekonvensjon artikkel 3. Sentrum meiner Noreg bør
prioritere mottak av barnefamiliar og
einslege mindreårige asylsøkarar. Det er behov for
å redusere saksbehandlingstida og
raskare avklare grunnlaget for asyl for barn. Integreringsarbeidet
må starte straks, noko som
betrar føresetnader for god inkludering i samfunnet.
Einslege mindreårige asylsøkarar er særleg sårbare
og må sikrast eit likeverdig
omsorgstilbod og dei same rettane som norske barn.
Alle barn under 18 år skal vere
barnevernets ansvar. Det må òg gjelde einslege mindreårige
asylsøkarar.
Ifølge Nasjonal institusjon for menneskerettar (NIM)
blir einslege mindreårige asylsøkarar
over 15 år utsett for usakleg forskjellsbehandling.
Noreg bryt dermed FNs barnekonvensjon.Òg FNs barnekomité, FNs menneskerettskomité og FNs torturkomité har kritisert Noreg for
behandlinga av denne gruppa barn. På bakgrunn av dette
vil Sentrum ta initiativ til ein
gjennomgang av Noregs behandling av denne gruppa barn
gjennom dei siste 20 åra.
Per 2020 hadde 301 barn avgrensa opphaldsløyve fordi
dei ikkje har dokumentasjon på
eigen identitet. Løyvet blir gitt for eitt år av gongen.
Som regel blir det ikkje gjort nokon
individuelle vurderingar og ikkje tatt stilling til
kva som vil vere til barnets beste. Dette bidrar
til at barna må leve i uvisse, og det hemmar integreringa.
Sentrum meiner at Noreg må
redusere bruken av avgrensa opphaldsløyve av omsyn
til barnet sitt beste.
Familiegjenforeining må gjerast enklare, raskare og
billegare
Retten til familieliv er ein menneskerett som Noreg
pliktar å følge. Noreg har uoverstigelege
hindringar og barrierar i søkeprosessen om familiegjenforeining
i Noreg, ifølge FNs
høgkommissær for flyktningar. Krava for familieforeining
er umenneskeleg høge i dag. Det
må vere ein grunnleggande rett å kunne stifte familie,
eller foreinast med heile sin familie att,
utan strenge krav til inntekt eller butid. Det er
ofte svært kostbart, og ikkje minst farleg, for
familiar i enkelte land å reise for å levere søknad
og dokumentasjon til eit norsk
utanrikskontor. Her bør det opnast for at personen
i Noreg kan skaffe fram dokumentasjonen
og levere det med søknaden.
Utlendingsforvaltinga
UDIs saksbehandlingstid for asylsøkarar må reduserast.
Dette er viktig av menneskelege
omsyn, men òg for å legge til rette for ei rask og
god integrering av dei som får opphald.
Sentrum er kritisk til den manglande rettstryggleiken
i Utlendingsnemnda (UNE), slik den
kjem fram iblant anna Graver-utvalets utgreiing frå
2017. Dette dreier seg om at asylsøkarar
ikkje får imøtegå UNEs argument og saksframstilling,
og at dei sjeldan får høve til munnleg å
forklare seg. Risken for galne vedtak kan føre til
at asylsøkarar blir tvangsutsendt til reell
risiko for forfølging. Sentrum vil erstatte UNE med
eit nytt klageorgan som varetar
asylsøkarars rettstryggleik.
KlimaflyktningarFNs klimapanel har advart om at klimaendringar kan innebere auka migrasjon av
klimaflyktningar i tiåra som kjem. Klimakrisa speler
dermed direkte inn på
flyktningsituasjonen i verda. Dette viser betydinga
av internasjonalt samarbeid for å nå
berekraftsmåla og stanse klimaendringane. Sentrum
vil arbeide for at det blir etablert
internasjonale forordningar for klimaflyktningar.
Konvertittar
Menneske som har konvertert til ein annan religion/
livssyn eller gått bort frå sin religion, kan
vere særleg utsett for forfølging. Det må gjerast
ei konkret vurdering av asylsøkarens
trusidentitet og forfølgingsfaren gjennom konkret
bevisvurdering av landinformasjon. Det må
bli gitt høve til munnleg høyring av asylsøkaren,
og til uttalar/ vitnemål frå representantar frå
deira trussamfunn.
LHBTI-personar
LHBTI-personar som kjem til Noreg som asylsøkarar,
opplever ofte diskriminering på
asylmottaka frå andre asylsøkarar, og opplever at
dei ikkje har rettsvern. Transpersonar er
særleg utsett, og mange må forlate asylmottaka for
si eiga sikkerheit. Det må jobbast med
eit større fokus om LHBTI-personars oppleving av tryggleik
på asylmottaka i Noreg.
Retten til å gifte seg med den ein vil
Frå og med 20. april 2018 blei det innført eit nytt
krav for dei som skal søke om
opphaldsløyve for å gifte seg i Noreg (også kjent
som forlovingsvisum). Båe dei forlova må
vere fylt 24 år. 24-årsgrensa blei innført for ektefellar
og sambuarar 1. januar 2017. No gjeld
den altså òg for dei som søker om opphaldsløyve for
å gifte seg i Noreg. Partiet Sentrum
meiner det er ein menneskerett å få gifte seg med
den ein vil frå 18 år.
Sentrum vil:
● styrke prinsippet om barnet sitt beste i utlendingsforvaltinga
● styrke arbeid med barn på flukt for å forhindre
utnytting i menneskehandel og kriminalitet,
gjennom tidleg kartlegging, tett oppfølging, omsorg
og tryggleik● redusere bruken av mellombels opphaldsløyve for personar under 18 år
● gi einslege mindreårige flyktningar dei same rettane
som norske barn ved at alle personar
under 18 år er barnevernets ansvar
● ta initiativ til ein gjennomgang av Noregs behandling
av einslege mindreårige asylsøkarar
dei siste 20 åra
● at barn eller familiemedlem ikkje kan straffast
for kriminelle handlingar gjort av forelder
eller familiemedlem
● støtte lovendringsforslag om at asylbarn ikkje lenger
skal straffast for foreldras feil, med
forslag til anna straff enn utvising
● myke opp gjeldande regelverk knytt til opphalds-
og arbeidsløyve, og tilbakekalling av
desse
● at det blir gitt tilbod om god psykologisk og somatisk
oppfølging når folk kjem. I fokus bør
ein ha traume frå krig og katastrofar
● redusere saksbehandlingstid for asylsøkarar
● at Noreg fastset retten til å søke asyl (asylinstituttet)
i Grunnlova og styrker asylsøkarars
rettstryggleik
● ta til orde for at praksis om retur til førsteland
(Dublin-avtalen) når eit opphøyr. Denne
forårsakar ei uforholdsmessig stor belasting på landa
i Sør-Europa
● ta initiativ overfor EU for å få på plass kollektive
og solidariske løysingar for internerings-
og flyktningleirar ved Europas yttergrenser, som f.eks.
Moria-leiren
● styrke barns rettar i flyktningkonvensjonen
● hente ut dei barna av norske framandkrigarar som
er att i interneringsleiren Al-Hol i Syria
● arbeide for å etablere internasjonale forordningar
for klimaflyktningar
● ratifisere FNs konvensjon om migrantars rettar
● at Noreg legg til rette for å ta inntil 10.000 kvoteflyktningar,
utover dei som søker asyl på
vanleg vis
● at flytting av asylsøkarar mellom mottak bør bli
unngått● at utsending av flyktningar som ikkje har rett til opphald, skal skje humant og med
verdigheit
● at barn og unge med flyktningstatus/ papirlausstatus
skal ha moglegheiter for å delta på
fritidsarrangement i privat eller offentleg regi
● at dagens ordning med fritidskort blir tilbydd alle
barn og unge med flyktningstatus/
papirlausstatus
● at kvoteflyktningar går inn i dagens mottakssystem
gjennom integreringsmottaka før
busetting i ein kommune. Dette sikrar ei lik tilrettelegging
og undervising for alle som skal
busettast
● erstatte Utlendingsnemnda (UNE) med eit nytt klageorgan
som styrker rettstryggleiken for
asylsøkarar gjennom at dei får høve til å imøtegå
argument og saksframstilling og munnleg
forklare seg
● vurdere å slå saman UDI og IMDI til eitt organ.
Dette for å sikre betre koordinering
gjennom saksgangen for den enkelte asylsøkar frå framkomst
til eventuell busetting
● at økonomisk støtte og fri rettshjelp ved domstolsbehandling
av utlendingssaker aukast
● at omtanken for barnet sitt beste og menneskelege
omsyn må få vege tyngre enn det får i
dag, særleg sett opp mot innvandringsregulerande omsyn
● fjerne 24-årskravet for familieinnvandring og innføre
individuell vurdering med intervju
● fjerne kravet om 4 års arbeid eller utdanning i
Noreg for familiegjenforeining dersom
familien er etablert etter flukt
● redusere inntektskravet for familiegjenforeining
og gebyret for søknad
● at det blir gitt rett til fri rettshjelp i familiegjenforeiningssaker
● at barn over 18 år inkluderast ved familiegjenforeining,
og at dei blir tilbydd opphald viss
eitt av familiemedlemmane har opphald
● at flyktningar kan søke familiegjenforeining på
vegner av familiemedlemmar som held til i
konfliktområde● at det lettare blir gitt opphald på sjølvstendig grunnlag for dei som har opphaldsløyve som
følge av familieinnvandring, men som opplever samlivsbrot
eller er utsett for mishandling av
partnaren, og særleg viss dei har barn i Noreg
● at vurderingar om proforma i familieinnvandringssaker
ikkje skal gjerast på grunnlag av
generelle betraktningar som kjønn, alder eller nasjonalitet,
men på grunnlag av ei konkret
vurdering av saka
● fjerne prestasjonskrav for språk og samfunnsfag
og inntektskravet for permanent
opphaldsløyve og statsborgarskap
● at statsborgarskap ikkje skal kunne tilbakekallast
● gi rett til norsk statsborgarskap etter 5 års butid
● redusere butidskravet for permanent opphaldsløyve
til maksimalt 3 år for asylsøkarar og 2
år for flyktningar
● at returføresetnader ikkje skal vere eit vurderingstema
ved søknader om visum eller
studietillatingar
● at alderstesting ved bruk av tann- eller skjelettundersøkingar
ikkje skal nyttast
● at det blir stilt større krav til rettleiing frå
utlendingsmyndigheitene, både når det gjeld
responstid og kvalitet på informasjon, blant anna
informasjon om rettar og plikter for
utlendingar med opphald i Noreg gjennom EØS-regelverket
● at flyktningomgrepet ikkje blir innskrenka til berre
å gjelde dei som er personleg forfølgt
● sikre at LHBTI-personars reelle risikosituasjon
vurderast ved søknad, ikkje berre
heimlandet sine straffelover
● at konvertittar blir betre varetatt gjennom munnleg
høyring, innhenting av vitne frå
trussamfunn, og konkret bevisvurdering av landinformasjon
Integrering og inkludering
Alle menneske som oppheld seg i Noreg, skal få høve
til å delta i samfunnet på lik linje med
alle andre, gjennom tidleg busetting, tilgjengeleg
arbeidsmarknad og rett til offentleg
helsehjelp.Tiltak allereie kort tid etter at nokon kjem til landet er derfor ei god investering. Ventetida før
svar på asylsøknaden må fyllast med tiltak som gjer
at flyktningar får brukt sine ressursar –
anten dei får vern og opphald eller avslag og må returnere.
Passivitet på mottak er skadeleg
og hindrar integrering.
Rask integrering og inkludering i fellesskapen er
positivt både for enkeltmenneske og
samfunn. For å skape ei felles forståing av samfunnet
sine verdiar og inkludere alle i
samfunnet, trengst tilknyting til viktige fellesarenaer.
Vi skaper eit samfunn der alle er med
og alle har like moglegheiter frå starten av, der
alle har fridom til å leve sitt liv slik dei sjølv
ønsker, uavhengig av tru, legning, etnisitet og kulturell
bakgrunn. Slik skaper vi eit
fleirkulturelt samfunn utan diskriminering, og med
stort rom for mangfald.
Kompetansekartlegging bør ikkje vente til etter at
opphaldsløyve er gitt. Kartlegging av
kompetanse i ein tidleg fase kan bidra til at asylsøkarar
raskare kjem i aktivitet og får brukt
sine ressursar.
Felles språk er den viktigaste føresetnaden for menneskeleg
kontakt, venskap,
kulturforståing, skulegang og arbeidsliv. Vi må legge
til rette for norskopplæring på
arbeidsplassar, og styrke vaksenopplæring og etter-
og vidareutdanning for personar med
minoritetsbakgrunn. Like eins kartlegge kompetansen
hos flyktningar, asylsøkarar og
personar på familiegjenforeining raskast mogleg etter
at dei kjem til Noreg og legge til rette
for vidaregåande skule og høgare utdanning.
Arbeidsinnvandring aukar arbeidskrafta og kompetansen
som Noreg treng. Men mange
arbeidsinnvandrarar kjem frå land med lågare løningar
og svakare vern av arbeidstakarane
enn det vi har i Noreg. Vi må ikkje tillate at arbeidsgivarar
utnyttar dette som ei moglegheit til
å hòle ut den norske modellen. Arbeidsinnvandrarar
skal ha dei same løns- og
arbeidsvilkåra som norske arbeidstakarar. Sosial dumping
må kjempast mot gjennom aktive
tiltak. Dette gjeld både auka myndigheitskontroll,
rettar til fagrørsla og allmenngjering av
tariffavtalar.
Sentrum vil:
● sette inn tiltak kort tid etter at flyktningar kjem,
slik at dei får brukt sine ressursar. Passivitet
er skadeleg og hindrar integrering
● kartlegge flyktningars kompetanse tidleg; sørge
for at desse kan komme til nytte i
lokalsamfunnet
● gjere det lettare å få godkjent utdanning frå andre
land● støtte rørsler i minoritetsmiljøa som kjempar for likestilling og verdiar som fører til
harmonisering og ikkje splitting av samfunnet
● sikre offentleg informasjon på fleire språk for
å sikre at innvandrarar får direkte informasjon
frå staten
● gi familiegjenforeina tilbod om å delta i introduksjonsprogrammet
● gi familiegjenforeina tilbod om gratis språkopplæring
● stimulere til grunnleggande norsk og samfunnskunnskap.
Opplæring om demokrati,
arbeidsrett, likestilling og ytringsfridom skal fortrinnsvis
bli tilbydd på eige morsmål og
gjennom kulturtilpassa introduksjonsmodular
● at alle skal få god og tilpassa språkopplæring
● reversere forhøgde språkkrav for innvandrarar og
flyktningar som søker om
statsborgarskap
● gi ikkje-lesekyndige opplæring i eige morsmål, dersom
det lettar integreringa på andre
område
● at asylsøkarar og ureturnerbare skal få, i påvente
av avklaring, arbeidsløyve og rett på
offentleg helsehjelp. Gi papirlause lovfesta rett
på helsehjelp
● tilby fleire grupper arbeidskvalifiserande kurs
som gir kort veg til arbeidsmarknaden og kan
bidra til god integrering før alle språkferdigheiter
er på plass
● utvide mentorordning for nykommarar for fleire grupper,
gjerne i samarbeid med lokale
organisasjonar som inngår i gjennomføringa
● gi språkkurs og legge til rette for integrering
i barnehagar og skular av barn av
arbeidsinnvandrarar
● at det blir stilt krav til betre levekår på mottaka,
og at psykososiale team blir knytt til kvart
mottak
Papirlause og ureturnerbareAlle som oppheld seg i Noreg, må ha rett til nødvendige helse- og omsorgstenester, basert
på helsefaglege vurderingar. Det er eit lite mindretal i Noreg i dag som ikkje får same
helsehjelp som oss andre. Det er dei papirlause eller
ureturnerbare asylsøkarane. Dei bør få
sjansen til å delta i samfunnet på lik linje med alle
andre. Dei treng språkundervising, høve til
å studere, arbeidstillating, helsehjelp og sosiale
tenester. Det er ei langsiktig og lønsam
investering for samfunnet at så mange som mogleg får
høve til å bidra i arbeidslivet, og ikkje
må leve utanfor samfunnet.
I dag er det berre to ideelle organisasjonar som yter
livsnødvendig behandling til pasientar i
denne gruppa. Dette kan ikkje fortsette å vere frivillige
sitt ansvar. For å sikre tilgang til
helsehjelp for alle, er det nødvendig å gjere endringar
i både regelverk og praksis.
I ein UNHCR-rapport frå 2015 kom det fram at norsk
lovgiving og praksis når det gjeld
statslause, strir med FNs konvensjonar om statsløyse.
FN-konvensjonane har blitt oversett
av utlendingsforvaltinga, og rettane til statslause
personar i Noreg har ikkje blitt varetatt.
Sidan Noreg ikkje har prosedyrar for å avgjere kven
som skal ha status som statslaus i
Noreg, eller ein egen opphaldsstatus for desse, er
statslause i Noreg rettslause og utan
nokon stat dei kan returnere til. Det er i strid med
FN-konvensjonen om statslause si stilling.
Sentrum meiner Noreg må innføre ein definisjon av
statsløyse i lovverket, ein prosedyre for
statsløyse og gi statslause opphaldsløyve.
Sentrum vil:
● sikre papirlause og ureturnerbare asylsøkarar og
tilreisande EØS-borgarar (utan europeisk
helsetrygdkort eller forsikring) rett og tilgang til
sosiale tenester og naudsynt helsehjelp,
medisinar og tannbehandling basert på helsefaglege
vurderingar
● endre forskrifta om rett til helse- og omsorgstenester
til personar utan fast opphald i riket,
og vil føreslå § 5, bokstav a, endra til: «helsehjelp
som ikkje kan vente etter vurdering frå
helsepersonell»
● opprette ei finansieringsordning for behandlarar
slik at desse kan få refundert utgifter og
medisinar gitt til pasientar utanfor folketrygda
● gi personar utan fast opphald tilgang til fastlegeordninga
● verne om familiane og sikre at barn ikkje skiljast
frå sine biologiske foreldre med
grunngiving i innvandringsregulerande omsyn● sikre retten til arbeid for dei ureturnerbare asylsøkarane frå første dag dei blir kategorisert
som ureturnerbare, og fram til retur blir mogleg
● redusere talet ureturnerbare i Noreg gjennom fortsett
fokus på rask asylbehandling og
eventuell retur
● innføre rutinar for regularisering av asylsøkarar
som viser seg å vere ureturnerbare og
lage mekanismar for amnesti etter 5 år
● at Noreg innfører ein definisjon av statsløyse i
lovverket, ein prosedyre for statsløyse og
opphaldsløyve for statslause, i tråd med FNs konvensjonar
om statsløyse
● forhindre at barn blir født til statsløyse i Noreg;
alle barn har rett til identitet og
statsborgarskap, og må ikkje avskjerast frå tilgang
til grunnleggande rettar som utdanning,
legehjelp, arbeid og rørslefridom
4.6 Forsvars- og sikkerheitspolitikk
I ei verd prega av nye trugsmål og utfordringar bør
Noregs forsvars- og sikkerheitspolitikk
vere basert på ei breiare oppfatning av kva sikkerheit
inneber. Trugsmål frå andre land
pregar enno trugselbiletet i Noreg og resten av verda.
Men trugselbiletet er òg komplekst.
Det er tryggleiksutfordringar knytt til klima, helse/
pandemi, radikalisering, cyberangrep,
terrorisme, ekstremvêr, spionasje og menneskerettsbrot.
Slike trugslar utfordrar menneske
sine grunnleggande rettar, tryggleik og fridomar,
og sjølvstendige statars suverenitet.
Komplekse og samansette utfordringar krev ei heilskapleg
og brei tilnærming til forsvars- og
sikkerheitspolitikk – ei som fokuserer på førebygging,
og som set alle menneske sin tryggleik
og fridom i sentrum.
PSTs årlege nasjonale trugselvurderingar peiker konsekvent
på høgreekstremistar og
ekstreme islamistar som den største terrortrugselen
mot Noreg og norske interesser.
Gjennom ulike informasjonskanalar blir det i dag spreidd
ytterleggåande synspunkt som
bidrar til polarisering, radikalisering, ekstremisme
og – i ytste konsekvens – terrorhandlingar,
ofte utført av menneske som opplever utanforskap.
Vi har alle eit ansvar for å forme det offentlege
ordskiftet, og motarbeide utanforskap for å
kunne førebygge dei bakanforliggande årsakene til
slike tryggleiksutfordringar. PST og
nasjonale sikkerheitsmyndigheiter jobbar dagleg med
å avverje angrep. Men vi har som
medmenneske eit universelt ansvar for at ingen skal
oppleve ein så alvorleg utanforskap atdei kan vere villige til å planlegge og gjennomføre eit åtak på medborgarar. Sjå kapittel 2.5,
som omtaler utfordringar og tiltak for å forhindre
radikalisering og ekstremisme.
Forsvarets mål er å sikre Noregs tryggleik, handlefridom,
interesser og verdiar. Den
sikkerheitspolitiske situasjonen er i endring og har
blitt meir uoversiktleg. Verda er inne i ein
teknologisk revolusjon med store konsekvensar for
både vårt eige forsvar og trugselbiletet vi
står overfor. Noreg blir allereie utsett for daglege
trugsmål i det digitale rom. Blant anna
sjølvstyrte våpen, kunstig intelligens og nye former
for statleg etterretningsverksemd endrar
trugselbiletet. For å kunne handtere nye og meir samansette
trugsmål treng Noreg eit sterkt
cyberforsvar, moderne utrusta og med høgkompetent
personell. Samtidig ønsker vi ikkje å
bidra til eit sikkerheitsdilemma som medfører uforholdsmessig
stor opprusting og potensielle
konfliktar. Vi må vidareutvikle Forsvarets evne til
å handheve norsk råderett i heile vårt
territorium til lands og til havs, i samarbeid med
våre allierte. Særleg viktig er NATO, FN og
samarbeidet med våre nordiske allierte.
Noreg må framleis bygge sin forsvarspolitikk på NATO-samarbeidet,
eit langvarig samarbeid
som har sikra fred og fridom for Noregs befolkning
sidan 2. verdskrig. Sentrum meiner at
basepolitikken må oppretthaldast, og at vi må utvise
varsemd med utplassering av
utanlandsk personell, forsvarsinstallasjonar og bombefly
på norsk jord. Særleg gjeld dette
NATOs atomforsvar. Noreg skal ikkje bidra til å eskalere
trugselbiletet i nord. Noreg må
jobbe aktivt for nedrusting og forbod mot atomvåpen.
Sentrum meiner NATO i ei kompleks
verd i størst mogleg grad må konsentrere innsatsen
mot NATOs kjerneoppdrag, gjensidig
forsvar av NATO-landa. NATO-samarbeidet skal ikkje
brukast til angrepskrig på andre
territorium, med mindre eit av NATO-landa er angripe.
Når ei krise eller eit angrep først inntreffer, er
det viktig at vi er førebudd for å kunne
minimere konsekvensane. Beredskap, samarbeid og kommunikasjon
er i slike tilfelle
nøkkelord. Nedbygging av barrierar som forhindrar
felles forståing og kommunikasjon må
kontinuerleg vere i fokus i beredskapsarbeidet. I
tillegg må nødvendig utstyr og materielle
ressursar vere oppdatert og istandhalde. Eit proaktivt
og breitt beredskapsarbeid på tvers av
etatar og styringsnivå må vere ei prioritert oppgåve
for det offentlege. Førebygging som del
av ein heilskapleg tryggleikspolitikk går ikkje berre
ut på å førebygge og forhindre at kritiske
situasjonar oppstår. Det går òg ut på å utruste sivilforsvaret
og nødetatane med den
kunnskapen og det materiellet som krevst for å kunne
redde menneskeliv.
Sentrum vil:
● at Noreg framleis baserer vårt forsvar på NATO-samarbeidet
og at alle medlemmar bidrar i
finansieringa etter storleik og forsvarsevne● at Forsvaret skal bidra til lågspenning i våre nærområde ved å opptre tydeleg, føreseieleg
og dempande gjennom eit tettare nordisk forsvarssamarbeid
som eit tillegg til
NATO-alliansen, blant anna gjennom fleire nordiske
fellesøvingar i våre nærområde
● sikre at Forsvaret er i stand til å løyse utfordringar
Noreg kan stå overfor i nordområda ved
å vareta forsvarsevna og det militære nærværet i Nord-Noreg
● at forsvaret skal bidra i felles innsats for internasjonal
fred og sikkerheit
● styrke Forsvarets personell som den viktigaste kapasitet
og ressurs vi har i Forsvaret
● ha eit Forsvar basert på verneplikta
● styrke Noregs totale forsvarsevne ved å vidareutvikle
vårt eige nasjonale forsvar,
NATO-alliansen og samarbeid med enkeltallierte
● modernisere forsvaret innan land-, sjø- og luftmakt,
og i det digitale rom
● at Heimevernet må tilførast fleire ressursar til
betre utstyr og meir trening
● at det stillast krav om effektivisering i forsvarssektoren
● vidareutvikle forsvarssektorens og nasjonale sikkerheitsmyndigheiters
samla innsats mot
trugsmål frå det digitale rom, og rekruttere meir
personell med digital dugleik
● at Noreg sluttar seg til forbodet mot atomvåpen
og arbeider for gjensidig atomnedrusting
gjennom NATO-samarbeidet
● styrke kulturen for samarbeid og handtering av risiko
og krisesituasjonar på tvers av etatar
og styringsnivå
● samlokalisere og samordne nødetatane og nødkommunikasjonen
etter modell frå
Drammen, for å få ein nasjonal beredskap som er i
betre stand til å handtere katastrofar og
terroråtak
● restituere beredskapslager i heile landet
● ruste opp det lokale brannvesenet i heile landet.
Heve brannvesenet sin status som
nødetat og ein sentral del av norsk beredskap
● lage ein nasjonal strategi mot overfløymingar og
overvatn som følge av ekstremvêr og
ekstreme nedbørsmengder, og styrke Sivilforsvarets
ressursar