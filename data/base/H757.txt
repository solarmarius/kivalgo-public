
Stortinget, 29. september 1998
Petter Løvik (H) - medlem KUF-komiteen
Urimeleg paragrafrytteri av Universitetet i Bergen
- Universitetet i Bergen må straks omgjere beslutninga om å nekte den høggravide Cecilie Lanes å avlegge eksamen ved universitetet i Tromsø. Dette meiner stortingsrepresentant Petter Løvik (H) i KUF-komiteen.
- Der er klar lovheimel for å innvilge søknaden hennar, og dette er sjølvsagt ikkje utan grunn. Når lovgivar har gitt ei opning for å avlegge eksamen ved ein annan studiestad, er det sjølvsagt fordi ein rekna med at det kunne vere situasjonar der dette var nødvendig. Og ein skal leite lenge etter ein betre grunn enn den som Cecilie Lanes har. Derfor er det eit heilt urimeleg paragrafrytteri når Universitetet i Bergen reelt sett stiller henne overfor valet mellom å sette det ufødde barnet i fare eller vente eit halvt år med eksamen, seier Løvik
- Det er enno tid til å praktisere fornuft. Dette bør Universitetet gjere!
