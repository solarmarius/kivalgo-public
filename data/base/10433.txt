Vedtatt 2020Venstres  
prinsipprogram .Venstres prinsipprogram ble vedtatt 
på Venstres landsmøte 202010 liberale prinsipper
Venstres historiske og ideologiske tradisjon
Venstres samfunnsmål: Frihet, fellesskap, framtid
En liberal rettsstat
Statens organisering
Klima og miljø
Velferd og helse
Fordeling av makt og ressurser
Utfordringer i vår tid for det liberale demokratiet
Globale utfordringer krever globale løsningerInnhold
4
6
8
13
14
16
19
20
24
2741.  Frihet
Vårt mål er enkeltmenneskets frihet. Alle skal ha mulighet til å ha 
makten i eget liv – uavhengig av alder, kjønn, tro, livssyn, livssituasjon 
og bakgrunn.
2.  Ansvar
Alle har ansvar for sine egne valg. De av oss som trenger samfunnets 
hjelp til å leve et verdig liv, skal få det.
3.  Fellesskap
Alle har ansvar for hverandre og for å sikre at kommende generasjo -
ner har samme muligheter til frihetsutfoldelse som oss. Grunn laget 
for frie liv skaper vi best ved å respektere og ta vare på naturen.
4.  Rettferdighet
En fri verden kjennetegnes av rettferdighet, verdighet og muligheter 
for alle. Frie samfunn bygger på fellesskap og et godt sikkerhetsnett 
for alle. Frie samfunn er rettferdige og åpne, samt bekjemper fattig -
dom. Fellesskap sikrer frihet og muligheter for alle.
5.  Marked
Innovasjon, frihandel og rettferdig konkurranse sikrer effektiv 
ressursutnyttelse og økt velstand. Misbruk av markedsmakt og 
monopoldannelser må hindres. Arbeidstakere må sikres et vern mot 
utnyttelse og rett til fri fagorganisering. Innsats skal belønnes og 
velstand fordeles.
6.  Likeverd
Det er en verdi i seg selv at mennesker er ulike og tar ulike valg. Det 
gode liv er ikke likt for alle. Vi skal møte annerledeshet med respekt 
og toleranse.10 liberale prinsipper57.  Livskvalitet
Liberal politikk skal ikke bare sikre materiell trygghet og velstand, 
men også fremme livskvalitet og menneskelig vekst. Gode liv skapes 
også gjennom kultur, naturopplevelser og åndsliv, frivillig arbeid 
og læring. Frihet forutsetter kunnskap. Alle har rett til å lære å lese, 
skrive og regne. Alle har rett til kunnskap og informasjon for å kunne 
bruke retten til å ytre seg i samfunnet.
8.  Demokrati
Den liberale staten er upartisk, sterk og begrenset. Makt skal komme 
nedenfra. Stemmerett for alle, ytringsfrihet og organisasjonsfrihet 
er grunnleggende for å sikre et levende folkestyre. Politisk makt 
skal forankres i demokratiske institusjoner. Beslutninger skal fattes 
nærmest mulig den det gjelder.
9.  Maktspredning
Et liberalt samfunn har fire bærebjelker: demokratiet, rettsstaten, 
det sivile samfunn og markedsøkonomien. Maktkonsentrasjon truer 
et åpent og demokratisk samfunn. Maktspredning, åpne prosesser 
og en fri og uavhengig presse er nødvendig for å hindre autoritær 
politikk, maktmisbruk og korrupsjon.
10.  Framtidstro
Det liberale samfunnet er alltid underveis og åpent for bedre løs -
ninger. Venstres optimisme bunner i en sterk tillit til menneskenes 
skaperkraft. Vi tror på at det i fellesskap er mulig å legge grunnlag for 
frie liv, overalt – for alle.6Venstres ideologiske tradisjon
Venstre er Norges sosialliberale parti og representerer 
den liberale idétradisjonen i norsk politikk. Vi kjemper 
for et samfunn der alle kan delta, uansett.
Alle skal ha mulighet til å bruke sine evner til beste for seg selv og 
samfunnet. Politikk skal være et utålmodig arbeid for rettferdige 
løsninger som gir alle mennesker frihet. 7Historisk utvikling
Liberalismens grunnleggende idéer om menneskerettigheter, 
maktspredning og samfunnsorganisering har fått stort gjennom -
slag i hele verden. Samtidig viser utviklingen de siste årene både i 
Europa og ellers i verden at ingen kan ta et liberalt samfunn og en 
liberal samfunnsutvikling for gitt. En rekke konflikter og hendelser 
i nyere tid har vist at kampen for ytringsfrihet og andre grunn -
leggende rettigheter, som nettopp var liberalismens historiske 
begynnelse, slett ikke er over.
Den sosiale liberalismen står aldri stille, men er i stadig utvikling:
 ●Samfunnet forandrer seg stadig hurtigere. Kommunikasjon, 
teknologisk utvikling og arbeidslivets rammevilkår er knapt 
gjenkjennelige fra tiår til tiår. Det gjør det enda viktigere å 
klargjøre hvilke prinsipper som ligger til grunn for et liberalt 
standpunkt.
 ●Globaliseringen skaper behov for politikk som er universell 
og ikke begrenset av landegrenser.
 ●Menneskeskapte trusler mot livsgrunnlaget på jorden gjør 
det tvingende nødvendig med en radikal klima- og miljø-
politikk.
Venstre vedtar et detaljert arbeidsprogram for hver stortings-
periode som er tuftet på de grunnleggende liberale prinsippene i 
dette prinsipprogrammet. En sosial og kjempende liberalisme er 
av avgjørende betydning for fremtiden.8Venstres samfunnsmål: 
Frihet, fellesskap, framtid
Venstre tror på det myndige mennesket  
som utvikler seg gjennom valg og handlinger  
i samspill med andre. Venstre vil ha et samfunn  
der frie mennesker kan leve i fellesskap  
og respekt for hverandre.9Frihet og ansvar henger tett sammen. Et demokratisk samfunn forutsetter at 
folk er forpliktet overfor hverandre. Venstre vil ha et samfunn som verner om 
og styrker folkestyret, og der makt spres og kontrolleres.
Venstre vil sikre et samfunn der alle borgere har frihet og 
myndighet, kunnskap og ansvar.
Venstre vil ha et samfunn der menneskene kan leve i balanse med naturen uten 
å undergrave livsbetingelsene for kommende generasjoner og for naturens 
egenverdi og det biologiske mangfoldet.
Vi tror på forpliktende samarbeid på tvers av landegrenser for å løse de store 
samfunnsutfordringene. Barnekonvensjonen, Den europeiske menneskeretts -
konvensjonen, FN-konvensjonen om rettighetene til mennesker med nedsatt 
funksjonsevne, FN, NATO, EØS-avtalen og det europeiske samarbeidet er 
eksempler på dette.
Venstre vil ha et samfunn med små økonomiske og sosiale forskjeller og at 
personer og bedrifter bidrar til samfunnet etter evne og på en rettferdig måte. 
Det er en forutsetning for tillit og et velfungerende demokrati at vi bygger et 
samfunn med små økonomiske og sosiale forskjeller. I et slikt samfunn skal 
flest mulig klare seg selv, men de av oss som ikke klarer seg selv skal få hjelpen 
de trenger.
Venstre vil ha et samfunn med frihet til å tro, tenke og handle, 
og der alle har lik rett og mulighet til innflytelse, og til å nå 
enhver offentlig posisjon i samfunnet.
Venstre vil ha et samfunn hvor rett og frihet til å utvikle og leve med egen 
identitet ses på som en nødvendig og verdifull del av det moderne demo -
kratiet. Venstre vil alltid kjempe for åpenhet, toleranse og menneskers rett til 
å bestemme selv når det gjelder seksualitet, kjærlighet, kjønnsidentitet og 
reproduktivitet. Det er kvinnen selv som avgjør i spørsmål knyttet til graviditet 
og abort.
Venstre vil ha et arbeidsliv bygget på trepartssamarbeidet, hvor anstendighet 
og åpenhet er grunnleggende.
Venstre understreker betydningen av å legge til rette for et mangfoldig og 
bærekraftig næringsliv. Det private næringslivet er en avgjørende bærebjelke 
i nasjonens velferdsutvikling. Det er en statlig oppgave å sikre gode rammevil -
kår, både til store, mellomstore og mindre bedrifter. 10Venstre vil videre arbeide for et samfunn som legger godt til rette for dem 
som starter og driver egen bedrift. Vi verdsetter innsatsen til dem som satser, 
og vil bidra til regelverk som er enkelt å forholde seg til for mindre bedrif -
ter. De som driver for seg selv skal også ha tilgang til velferdsordningene i 
arbeidslivet.
Venstre vil styrke demokratiet og menneskerettighetene. Vi forkjemper 
åpenhet og motarbeider intoleranse. Vi forsvarer mindretallets rettigheter 
mot flertallets diktatur. Vi vil sikre fred gjennom lov og rett, både mellom men -
nesker og stater.
Venstre arbeider for et både økonomisk og miljømessig bærekraftig samfunn, 
som ivaretar livsbetingelsene for kommende generasjoner.
Venstre vil ha et samfunn som legger til rette for global utvikling, uten at klima 
og miljø blir taperne. Det forutsetter at det legges til rette for utvikling i resten 
av verden, gjennom handel, teknologiutvikling og -deling og åpne og rettfer -
dige spilleregler.
Venstre vil ha et samfunn der den enkelte borger har reelle 
valgmuligheter og kan bidra til bærekraftig utvikling gjennom 
åpen produktinformasjon.
Venstre vil ha et samfunn som bygger på et representativt demokrati der 
ansvarlige folkevalgte tar beslutninger etter en opplyst debatt.
Venstre vil ha et samfunn som bygger på nærhetsprinsippet der beslutninger 
tas så nær dem det gjelder som mulig. Vi må alltid vurdere om oppgavene 
ligger på riktig sted. Det er avgjørende at lovverket, som blant annet sikrer 
naturmangfoldet, gjøres gjeldende lokalt og regionalt når oppgaver og avgjø -
relser desentraliseres.
Venstre vil ha et samfunn som bygger på åpenhet på alle folkevalgte og 
offentlige nivåer. Det skal være lett å kjenne til folkevalgtes posisjoner og 
stemmegivning. Den politiske makten skal stilles til ansvar.
Vi vil arbeide for å utvikle velferdssamfunnet videre, slik at sosialt utenforskap 
reduseres, både nå og i fremtiden. Det krever et samspill mellom det offent -
lige, bedrifter og ulike fellesskap i familier, arbeidsliv, organisasjoner og lokal -
samfunn. Vi vil skape plass for dem av oss som har behov.
Venstre vil ha et samfunn der personlig verdighet og integritet respekteres, og 
der målet er å sette den enkelte i stand til å klare seg selv, og der det offentlige 
har en forpliktelse til å sikre en verdig og trygg tilværelse for alle.11Utdanning er fundamentet for deltakelse i både arbeidsliv og 
demokrati. Venstre vil ha et samfunn der alle barn har både rett 
og plikt til utdanning. Muligheten til utdanning skal vare livet ut.
Venstre vil ha et samfunn som bygger på foreldre og foresattes ansvar for 
barnets sosiale og kulturelle oppvekst i samspill med gode skoler og aktive 
lokalmiljø. Om familien av ulike grunner svikter, må samfunnet påta seg ansva -
ret for barnets omsorg og oppvekst. Samfunnet må sikre barns rettigheter og 
trygghet, også som individer uavhengig av egen familie.
Venstre vil ha et samfunn der både det offentlige og private aktører respekte -
rer privatlivets fred og personlig og politisk frihet.
Vi er alle verdensborgere. Venstre vil arbeide for et verdenssamfunn der våre 
sosialliberale samfunnsmål ivaretas på samme måte som i Norge. Slik vi har 
et felles ansvar for utviklingen av vårt lokale samfunn og vårt nasjonale felles -
skap, har vi et felles ansvar som verdensborgere for forvaltningen av globalt 
miljø og ressurser, menneskerettigheter, sikkerhet og velferd. 
Det enkelte menneske skal sikres fundamentale sosiale, kulturelle og demo -
kratiske rettigheter uansett etnisk bakgrunn, kjønn, funksjonsevne, tro eller 
nasjonal og politisk tilhørighet. Global sikkerhet og velferd oppnås gjennom 
samarbeid, tillit og felles løsninger på grunnleggende problemer.13En liberal rettsstat
Rettsstaten er en av grunnpilarene i vårt liberale samfunn. 
Uavhengige domstoler sikrer likhet for loven, garanterte 
rettigheter og alminnelig rettssikkerhet. Rettsstaten setter 
også grenser for maktutøvelse, enten det gjelder staten, 
organiserte interesser eller enkeltmennesker.
Å håndheve lov og orden og gi borgerne trygghet for liv og eiendom er blant 
den demokratiske statens fremste oppgaver. Staten skal alene ha myndighet 
på dette området. Det er grunnleggende i en liberal rettsstat at enhver er 
uskyldig til det motsatte er bevist, og at enhver anklaget har rett på et forsvar. 
Den enkelte skal føle trygghet for at lovbrudd vil bli etterforsket og påtalt. 
Venstre vil sette ofrenes situasjon sentralt i rettspleien.
Frihet, trygghet og personvern
Balansen mellom frihet og trygghet utfordres av misbruk av teknologi, av 
frykten for politisk motivert terror, organisert kriminalitet og en stadig økende 
overvåking og kontroll for å møte disse truslene.
Friheten har som forutsetning at hvert menneske vernes mot utilbørlig inngri -
pen i privatlivet og at det kan delta i arbeidsliv og samfunnsliv uten å føle seg 
kontrollert eller overvåket. Derfor vil Venstre ha et sterkt personvern.
Den enkelte har eiendomsretten til informasjon om sine personlige forhold, 
og rett til å kontrollere andres bruk av disse opplysningene. Personlig infor -
masjon skal ikke kunne bli en handelsvare uten den enkeltes samtykke. Det 
offentliges behov for opplysninger om personers helse, omsorgsbehov eller 
andre personlige forhold skal være underordnet hensynet til personvernet. 
Slike opplysninger skal som hovedregel kun innhentes med informert sam -
tykke. Det skal være tilgang på anonyme alternativ slik at det er mulig å utføre 
dagligdagse gjøremål uten at informasjon registreres og lagres over tid.
Straff
Venstre vil ha en kunnskapsbasert og human straffepolitikk med mål om reha -
bilitering og å få kriminelle tilbake til samfunnet. Venstre mener at straffenivået 
i samfunnet bør fastsettes ut fra allmenn- og individualpreventive hensyn, ikke 
et ønske om hevn. Straffenivået skal senkes, bruken av minstestraffer reduseres 
og prinsippet om at domfelte har samme rettigheter som andre borgere skal 
legges til grunn for all gjennomføring av straff. Straff skal ikke brukes for å løse 
sosiale problemer.14Statens organisering
Den liberale staten er sterk, men begrenset. Makt skal deles 
mellom institusjoner, som må kunne kontrollere og balansere 
hverandre. All maktutøvelse skal hvile på demokratisk 
legitimitet, beslutninger skal fattes nærmest mulig dem de 
gjelder og åpenhet i forvaltningen skal praktiseres på alle nivåer.
Den lovgivende makt
Stortingets ansvar er å vedta lover og budsjett, samt å kontrollere den utø -
vende makt. Åpenheten rundt Stortingets arbeid må styrkes, blant annet 
gjennom innføring av lobbyregister og åpne komitémøter.
Det norske demokratiet er representativt. Alle stemmer bør telle likt, noe som 
innebærer at ordningen med arealfaktor og styringstillegg fjernes, men alle 
valgdistrikter skal sikres en minsterepresentasjon. Stemmerettsalderen skal 
være 16 år. Det må bli enklere å påvirke personsammensetningen av Stortinget.
Folkeavstemninger kan være hensiktsmessige i særlig viktige spørsmål, men 
skal kun være rådgivende. Det bør åpnes for borgerinitiativ, der forslag som 
når et visst antall underskrifter løftes direkte inn til behandling i Stortinget.
Den utøvende makt
I et liberalt demokrati skal ingen offentlige posisjoner gå i arv. Avvikling av 
monarkiet må forankres i folkeavstemning.
I den offentlige forvaltning er prinsipper som åpenhet, innsyn, likebehandling 
og forutberegnelighet avgjørende for at den enkelte borger skal kunne gjøre 
gjeldende sine rettigheter, og beskyttes mot vilkårlig eller urimelig maktbruk.
Enkelte deler av statsforvaltningen må sikres stor grad av autonomi og faglig 
frihet. Dette gjelder for eksempel institusjoner som har til oppgave å drive 
tilsynsvirksomhet, samt universitets- og høyskolesektoren.
Den dømmende makt
Alle borgere har rett til å få prøvd sin sak innen rimelig tid, og rett på en retts -
sikker behandling i tråd med Den europeiske menneskerettighetskonven -
sjonen. Prinsippet om at man skal dømmes av sine likestilte sikrer legitimitet 
rundt enkeltavgjørelser og folkelig forankring av den dømmende virksomhet. 
Et sterkt lekfolkinnslag må derfor videreføres.15Domstolene må sikres full uavhengighet i sin dømmende virksomhet. Dommere 
på alle nivåer må ha et sterkt oppsigelsesvern, og bør utnevnes av en egen 
utnevnelseskomité der representanter oppnevnt av regjeringen ikke har flertall.
Lokaldemokratiet
Offentlig myndighetsutøvelse bør skje på laveste mulig effektive nivå. Kom -
muner og fylker må være store nok til å kunne utøve reell makt og kunne 
skjøtte de oppgaver de er satt til på en effektiv og betryggende måte. Venstre 
mener flere oppgaver og mer makt skal flyttes til fylkene og kommunene.
Borgere som opplever tillit og verdighet i møte med offentlig forvaltning vil 
lettere føle tilhørighet til storsamfunnet og også ønske å gi tilbake. Det lokale 
selvstyret bør søke å høre alle borgere som berøres av viktige prosesser for 
det enkelte lokalsamfunn, og fremme tiltak som inkluderer velgerne i beslut -
ninger også mellom valg.
Styring og organisering av offentlig sektor
Virksomheter i offentlig sektor skal ha som mål å gi best mulige tjenester 
til innbyggerne. Venstre tror gode offentlige tjenester avhenger av at den 
enkelte yrkesutøver skal ha nok autonomi til å kunne gjøre en god jobb, uten 
detaljstyring av arbeidsoppgaver og metoder. Gode løsninger kommer ofte 
nedenfra, og utvikles best gjennom et mangfold av forskjellige aktører med 
tilstrekkelig frihet.16Klima og miljø
Det er et grunnleggende liberalt prinsipp at vi skal leve slik i 
dag at det ikke går ut over fremtidige generasjoners mulighet 
til gode livsvilkår. Venstre arbeider for et bærekraftig samfunn i 
balanse med naturen. 
1717De siste tiårene har verden gått gjennom en voldsom 
velstandsøkning. Aldri tidligere har vi levd lengre, hatt 
større materiell velstand og andelen av verdens befolkning 
som lever i ekstrem fattigdom falt raskere. Konsekvensen 
av denne utviklingen er økte klimagassutslipp som fører til 
klimaendringer og tap av biologisk mangfold. Dette er nå de 
største utfordringene menneskeheten står overfor og det 
å skape en bærekraftig utvikling er den viktigste politiske 
oppgaven i vår tid.
Grønnvekst – sterkere virkemidler
For å løse klimakrisen mener Venstre vi må ta i bruk den kreative og skapende 
kraften som ligger i skjæringspunktet mellom næringslivet, politikk og tekno -
logisk utvikling. Skal vi få til grønn vekst kreves det langt sterkere virkemidler 
enn i dag. Det må koste mer å forurense og natur må vernes sterkere. Når natur 
og miljø står i konflikt med andre interesser må samfunnet prioritere naturen.
For å begrense skadene fra klimaendringer og minimere risiko for at oppvar -
mingen kommer ut av kontroll vil Venstre basere all politikk på at vi må lykkes 
med å begrense oppvarmingen ned mot 1,5 grader.
Samhold for klima og miljø
Klimakrisen og tapet av biologisk mangfold er internasjonale utfordringer og 
kan bare løses gjennom forpliktende internasjonalt samarbeid. Samarbeid og 
handel er med på å bygge tillit mellom land, slik at det er lettere å påta seg mer 
ambisiøse klimamål, og gjennom teknologioverføring blir det lettere for alle 
land å nå klimamålene sine. Venstre mener rike land har et ekstra ansvar for å 
bidra til at utviklingsland kan nå sine mål.
I tillegg til stadig strengere klimakrav må det legges større vekt på at hvert 
enkelt land faktisk oppfyller sine forpliktelser i tråd med Paris-avtalen. Dette 
må følges opp i form av styrket uavhengig monitorering av at løfter om 
utslippskutt følges, og økonomiske sanksjoner dersom så ikke er tilfelle.18Velferd og helse
En sosialliberal velferds- og helsepolitikk har som mål at 
hvert enkelt menneske skal ta ansvar for egen helse, og leve 
et meningsfylt liv uansett alder og livssituasjon, så langt det 
er mulig. Skole, arbeid, sosialt liv, et sterkt sivilsamfunn og 
aktiviteter i nærmiljøet er i seg selv helsefremmende.19De som trenger samfunnets hjelp til å leve et meningsfylt liv skal få det. Hel -
setjenestene må organiseres med åpne og demokratiske prosesser slik at 
pasienter, pårørende, helsepersonell og folkevalgte har en reell påvirknings -
mulighet til forbedring av tjenestene. Det offentlige helsevesenet skal bære 
hovedtyngden av helsehjelpen i Norge. Venstre er positive til at det offentlige 
helsevesenet er utfylt og supplert med private tilbud og tilbud i regi av ideelle 
organisasjoner. Folkehelsearbeid har betydd vel så mye for befolkningens hel -
setilstand og mulighet til å leve lange, gode liv, som tilbudet av helsetjenester. 
At alle skal ha tilgang på et sunt miljø, beskyttelse fra smittekilder og ha god 
informasjon om helsefremmende adferd, er viktig for enkeltmenneskers frihet.
Venstres helsepolitikk skal være kunnskaps- og evidensbasert. Helsetje -
nestene som ytes overfor borgerne skal være av høy kvalitet.
Autonomi
Respekten for menneskets integritet fordrer at det er mennesket selv som 
fatter beslutningene om eget liv og egen kropp, så lenge det er helsemessig 
beslutningskompetent og fri fra ytre press. Det skal tungtveiende grunner til 
for å begrense denne retten.
Det betyr at vi ikke skal straffe eller forby handlinger hvor folk kun er til skade 
for seg selv.
Ny teknologi gir oss nye muligheter, også til å påvirke det genetiske og natur -
gitte. Venstre mener ny teknologi kan virke frigjørende, og vi vil ta i bruk de 
nye mulighetene som bioteknologien gir oss. Det er et selvstendig gode at 
folk får bestemme mer over seg selv og sin kropp.
Retten til selvbestemt abort er en viktig og hardt tilkjempet rettighet. Det er 
kvinnen som skal bestemme om hun vil bære frem barn. For at færre kvinner 
skal måtte møte i abortnemd ønsker Venstre å utvide kvinners rett til selvbe -
stemt abort.
Respekten for menneskets integritet fordrer at det er mennesket selv som 
fatter beslutningene om eget liv og egen kropp, så lenge det er helsemessig 
beslutningskompetent og fri fra ytre press. Dette innebærer en rett til å avslutte 
medisinsk behandling, også når dette medfører en fremskynding av døden.20Fordeling av makt og ressurser
Kunnskap er makt
Kunnskap er makt, og den skal være tilgjengelig for alle. Derfor må det være 
mulig å tilegne seg ulike typer kunnskap gratis, også i framtida. Kunnskap 
nøkkelen til en bærekraftig utvikling av samfunnet vårt. Det er kunnskap som 
kan bidra til å løse klimakrisen og det er kunnskap som kan sikre at vi også 
har et godt velferdssamfunn i fremtiden. Da må vi ha et kunnskapssamfunn i 
verdensklasse. Dette krever sterk allmenndannelse i skoleløpet, for å kunne 
videreføre demokratiet.
Den offentlige skolen skal gi eleven det grunnlaget av kunnskap og holdninger 
som de behøver for å trives og lykkes som frie mennesker i et fritt samfunn. 
Venstre vil styrke lærerens rolle som kunnskapsformidler med et høyt faglig 
nivå, og sikre gode lærere i hele landet. Den offentlige skolen må holde en 
kvalitet som gjør at de fleste foretrekker denne. Private skoler er et positivt 
supplement.
Læring er noe som skal skje gjennom hele livet. Vi som samfunn må legge til 
rette for at borgerne kan tilegne seg ny kunnskap, både på arbeidsplassen og 
ved utdanningsinstitusjoner og i sitt private liv. Det tilgjengelige og service -
ytende bibliotek er en uvurderlig hjørnestein i kunnskapsdemokratiet og et 
klart viktig offentlig ansvar.
Selv om utdanning og forskning målrettes mot samfunnets behov er det viktig 
å opprettholde den frie forskningen. Fri forskning gir rom for nødvendig faglig 
fordypning for å utforske og utvikle mulighetene innen ulike fagområder. Det 
styrker ressursene vi har som samfunn til å løse fremtidige behov og skape 
ennå ikke forståtte muligheter og løsninger. Opptrapping av den offentlige 
forskningsinnsatsen skal skje gjennom frie bevilgninger til universiteter, høysko -
ler og forskningsinstitusjoner og ikke bare gjennom sentralstyrte programmer.
Gode liv over hele landet
Folk skal ha makt over eget liv, uavhengig av hvor de bor. Folk skal kunne bo 
der de ønsker, og fellesskapet skal sikre grunnleggende tjenestetilbud over 
hele landet.
Sterke, livskraftige kommuner med gode, brede fagmiljøer og nok kapasitet til 
å arbeide aktivt med samfunnsutvikling er avgjørende for vekst og utvikling i 
distrikts-Norge. Statsforvaltningen må desentraliseres og samordnes bedre 
over hele landet. Det er viktig for å nå liberale mål om maktspredning, nærhet 2122til ressurser og å bryte ned dagens sterke sektor-tankegang i statsapparatet – 
samtidig som den teknologiske utviklingen gjør det stadig enklere.
Næringspolitikk for framtiden
Verdier må skapes før de kan deles. En regulert markedsøkonomi med fri 
konkurranse legger til rette for innovasjon, nytekning og best mulig ressursut -
nyttelse. Samtidig oppstår ikke verdier i et vakuum. Et velfungerende samfunn 
er en forutsetning for et vellykket næringsliv. Venstre ønsker derfor en mar -
kedsøkonomi som legger til rette for fri konkurranse, men som også tar sosiale 
og miljømessige hensyn. I tillegg er det behov for en begrenset, men sterk 
velferdsstat som sikrer like muligheter for alle. Bærekraften i velferdsstaten 
forutsetter at det etableres nye arbeidsplasser i privat sektor. Gründeren må 
stå i fokus slik at vi får bygd nye bedrifter og arbeidsplasser.
Norge må bli mindre opptatt av å beskytte seg mot internasjonal konkurranse 
og å beskytte bestående næringer mot innovasjon. Det internasjonale arbei -
det for å begrense de store globale aktørenes markedsmakt må intensiveres. 
Venstre vil ha offensiv konkurransepolitikk og sterke konkurransetilsyn – både 
nasjonalt og globalt.
Hovedregelen skal være å behandle alle deler av næringslivet likt. Nødvendige 
støttetiltak skal alltid være utformet slik at de fremmer fellesgoder og omstil -
ling til konkurransedyktig næringsvirksomhet.
Offentlig eierskap og statlig styring
Offentlig eierskap i næringslivet skal begrenses til vitale samfunnshensyn, 
som viktige kompetansemiljøer, grunnleggende infrastruktur og kontroll med 
energi- og naturressurser og strategisk landeiendom. Den offentlige eieran -
delen i slike selskap skal ikke være høyere enn det som er nødvendig for å 
ivareta formålet.
Beslutninger i offentlig sektor som har store konsekvenser for lokalsamfunn 
bør fattes av folkevalgte som er demokratisk valgte og som har ansvar for 
helheten.
Ulikhet og arbeidsliv
Arbeidslivet er i stor endring. Endringene er drevet av teknologiske nyvinnin -
ger, digitalisering, en åpnere økonomi og globalisering. Venstre er positiv til 
disse endringene. Samtidig er det nødvendig med tiltak for å unngå at nye 
måter å organisere bedrifter og arbeid på fører til sosial dumping, svart arbeid 
og annen arbeidskriminalitet.23Innflytelse over eget liv
I et sosialliberalt samfunn har enkeltmennesket størst mulig innflytelse over 
eget liv. Det forutsetter politisk og økonomisk frihet gjennom klare demokra -
tiske rettigheter. Venstre vil ha løsninger som lovfestet minstelønn og negativ 
inntektsbeskatning som skal sikre alle en anstendig inntekt. Der det er behov 
vil vi ha allmenngjøring av tariffavtaler. Det er samtidig viktig å holde fast på 
arbeidslinjen. Økende levealder og økt belastning på velfersstaten gjør det 
nødvendig å heve pensjonsalderen og stimulere arbeidsgivere og -tagere til 
at folk kan stå lenger i arbeid.
Trepartssamarbeid
Venstre la grunnlaget for trepartssamarbeidet og vil styrke dette som funda -
mentet for et godt arbeidsliv. Vi ønsker sterke og uavhengige fagorganisasjo -
ner og arbeidsgiverorganisasjoner for å sikre medbestemmelse, maktbalanse 
og rettferdighet i arbeidslivet.
Grønn og bærekraftig skatt
Venstre vil ha et grønt skattesystem som sørger for at produsenter og forbru -
kere velger miljøriktig, som fordeler skattebyrden på en rettferdig måte, som 
bidrar til nødvendig omfordeling og som ikke unødig hemmer verdiskapning. 
Brede skattegrunnlag og lave satser sørger for at ulempene fra skatter blir minst 
mulig. Eksempler på dette er å vri skatten i retning eiendom og grunnrente.24Demokrati og frihet kan aldri tas som en selvfølge, men må 
kjempes for på nytt og på nytt. Det er folkets og de folkevalgtes 
ansvar. Samfunnets institusjoner må garantere for rettferdighet 
og rettssikkerhet. De skal motvirke maktmisbruk, overgrep og 
undertrykkelse – alle steder og på alle nivåer. 
Det liberale samfunnssystem er det beste grunnlaget for denne 
kampen, fordi det bygger på den enkeltes frihet og ansvar, og 
på maktbalanse og maktspredning som sentrale prinsipper.Utfordringer i vår tid for  
det liberale demokratiet25Uavhengige institusjoner  
For å sikre demokratiet gode vekstvilkår og for å hindre at illiberale krefter 
vokser frem må domstoler, akademiske institusjoner og mediene sikres 
uavhengighet og gode vilkår. Særlig er dette viktig i en tid hvor desinformasjon 
spres raskt gjennom digitale kanaler og det oppleves vanskelig å skille mellom 
det som er reelle nyheter og det som er falsk informasjon. Akademisk frihet og 
åpenhet rundt offentlig finansierte forskningsresultater er et viktig demokratisk 
prinsipp som sikrer allmenheten tilgang til viktig informasjon. Mediene har en 
nøkkelrolle i å spre informasjon, stille kritiske spørsmål til dem som har makt og 
drive kildekritikk for å sikre en opplyst befolkning.
Digitaliseringens utfordringer
Digitaliseringens muligheter gir nye utfordringer som registrering og bruk 
av personlige opplysninger og informasjon som helsedata, fingeravtrykk og 
biometriske data. I et liberalt samfunn er det grunnleggende at hver enkelt 
eier sine egne data og selv bestemmer hvem som skal få tilgang til disse. Det 
er derfor viktig at det offentlige lager lover og regler som ivaretar hver enkelts 
rett på dette området og at det offentlige selv ikke samler inn og lagrer slike 
data utover det som er strengt nødvendig og forholdsmessig.
Livssynsåpne samfunn
Tro og livssyn er dypt personlig, og samfunnet skal sikre og ivareta full tros -
frihet. Staten og andre offentlige institusjoner skal være upartiske og ikke 
knyttes til en bestemt religion.
Fravær av diskriminering
I et liberalt demokrati skal alle kunne være seg selv og leve det livet de selv 
ønsker. Det er majoritetens plikt å sørge for at minoriteter blir godt ivaretatt 
og får utfolde seg. Norge skal ratifisere og innlemme hele FN-konvensjonen 
om mennesker med nedsatt funksjonsevne (CRPD), med valgfrie protokoller, 
i den norske menneskerettsloven. Venstre ser på universell utforming som et 
essensielt verktøy for å sikre likestilling for alle mennesker.
Det er i tråd med grunnleggende liberale verdier at alle skal kunne leve åpent 
med sitt kjønnsuttrykk og sin seksuelle orientering. Venstre vil fjerne juridisk 
kjønn fra offentlige registre.26Sivilsamfunnets organisering
Et sivilsamfunn og kulturliv bygget på ytringsfrihet og toleranse gir dannelse 
og en opplyst offentlighet. Sivilsamfunnet er en viktig del av demokratiet og 
det samfunnsbyggende fellesskap. Frivillige organisasjoner må sikres mulig -
heter til egne inntekter. Offentlige støtteordninger må støtte opp under orga -
nisasjonenes frihet og uavhengighet og ikke bidra til å byråkratisere dem. De 
politiske partiene skal være uavhengige talerør for borgere som deler deres 
politiske og verdimessige grunnlag.
Ytringsfrihet
En mangfoldig og inkluderende offentlig samtale er grunnlaget for et velfun -
gerende demokrati. For en liberaler henger troen på den frie og åpne debatten 
sammen med vårt syn på mennesket som et ansvarlig og rasjonelt vesen. For 
oss er det helt grunnleggende at alle mennesker har rett til å ytre seg og søke 
oppslutning for sine standpunkter. Retten til å ytre seg skal ikke begrenses, 
men møtes med andres ytringer, fakta, kunnskap og konkurrerende idéer. Å ha 
rett til å ytre hva man vil, er imidlertid ikke det samme som å ha rett til å motta 
offentlige tilskudd. Venstre mener at organisasjoner som oppfordrer til vold 
og hat ikke skal motta støtte fra det offentlige.27Globale utfordringer  
krever globale løsninger
Vi er alle verdensborgere. De liberale ideene kjenner ingen 
landegrenser. Markedsøkonomien og tilhørende institusjoner 
er en nødvendig forutsetning for bærekraftig og grønn utvikling 
for alle. Når markedsøkonomien og de politiske utfordringene 
blir globale, må det liberale samfunnssystemet følge etter. 
Også globale institusjoner må kunne svare overfor borgerne. 
Liberale rettsstatsprinsipper og menneskerettighetene har 
universell gyldighet.28Autoritære regimer, illiberale og anti-demokratiske bevegelser er en trussel 
mot menneskenes frihet og verdighet. Kampen mot alle former for diktatur og 
autoritær ensretting er en fundamental, liberal oppgave. Denne kampen kan 
aldri vinnes om den føres i strid med liberale prinsipper eller folkeretten.
Det sivile samfunn spiller en avgjørende rolle i utviklingen av en global offent -
lighet og i kampen for en demokratisk og human utvikling.
Økonomisk utvikling og verdighet for alle
Venstres politikk må ta utgangspunkt i de menneskene som er lengst fra frihet, 
rettferdighet og et godt liv og aktivt søke å inkludere flest mulig i det sosiale 
og demokratiske fellesskapet til enhver tid.
Venstre vil ha en verden som innfrir FNs bærekraftsmål. Dette krever for -
pliktende, global politikk for bedre handelsavtaler og bedre bistand. Det er 
nødvendig med sterkere politisk styring på globalt nivå. FN og internasjonale 
institusjoner må gis den legitimitet og styrke som er nødvendig for dette 
formålet.
Menneskenes rett til medbestemmelse og frihet
Venstre vil styrke den globale kampen for demokrati, uavhengige domstoler, 
fri og uavhengig forskning og kritisk journalistikk. Denne kampen må føres 
gjennom dialog, respekt for forskjeller, og politisk og økonomisk støtte til 
liberale krefter. Arbeidet for liberale og demokratiske prinsipper må føres 
gjennom multilaterale institusjoner med demokratisk legitimitet.
I det globale samfunnet må det finnes institusjoner som forplikter, håndhever 
rettsprinsipper og sanksjonerer brudd på menneskerettigheter. Dødsstraff og 
tortur kan aldri aksepteres, og det enkelte menneske må kunne stilles til ansvar 
for overgrep, også når statene ikke følger opp sitt straffeansvar.
Mennesker har alltid vært på vandring. Retten til å søke lykken for seg selv og 
sine skal ikke begrenses av hvor i verden man er født. Venstre har et grunnleg -
gende positivt syn på et mangfoldig samfunn hvor folk kommer fra forskjellige 
kulturer, men likevel respekterer noen sentrale institusjoner.
Det er et liberalt ansvar å ta vare på folk som må flykte fra krig, nød og elendig -
het. Norge skal være en trygg havn for mennesker som trenger det. Venstre vil 
verne om retten til å søke asyl, og mener at vernet mot retur skal være absolutt 
hvis personen står i fare for å bli utsatt for dødsstraff, tortur eller annen ned -
verdigende behandling og straff.29En trygg og rettferdig verden
Overalt blir sikkerheten påvirket av hendelser og utvikling i andre deler av 
verden. Det er i alles interesse å forebygge terrorisme, løse væpnede kon -
flikter og utrydde pandemier. Borgernes sikkerhet og grunnleggende demo -
kratiske rettigheter krever også kunnskap og reguleringer for at teknologiske 
framskritt og muligheter ikke skal føre til uheldig maktkonsentrasjon og 
masseovervåking.
Venstres kamp er en kamp mot isolasjonisme og snever nasjonalisme, og 
vi støtter normen om at en stat ikke har krav på full suverenitet når den ikke 
beskytter sin befolkning eller ikke ivaretar sine internasjonale forpliktelser. 
Venstre mener at det skal tungtveiende argumenter til for at intervensjoner 
som ikke er sanksjonert i FNs sikkerhetsråd, kan rettferdiggjøres.
NATO er grunnpilaren for å forsvare Norges grunnleggende sikkerhetsinteres -
ser, men også økonomiske og politiske tiltak må til for å forebygge globale 
trusler. Venstre vil basere det norske forsvaret på verneplikt.
På nytt må det arbeides for atomnedrustning, ikke-spredning av masseø -
deleggelsesvåpen og kontroll av autonome våpensystemer. Venstre vil ha et 
internasjonalt forbud mot atomvåpen.
Arbeidet for trygghet handler om mer enn militær sikkerhet. For å sikre et 
trygt verdenssamfunn, krever det en tillit til de institusjonene som er satt til å 
forvalte tryggheten. Korrupsjon undergraver enkeltstater, regioner og interna -
sjonal handel. Kamp mot korrupsjon er derfor nødvendig både i enkeltstater, i 
regionalt samarbeid og i bredt internasjonalt samarbeid.
Venstre vil arbeide internasjonalt for å beskatte globale selskaper som 
unndrar beskatning i det landet der aktiviteten eller salget er. Lykkes ikke dette 
er vi åpne for ensidige nasjonale tiltak.
De politiske skillelinjene i Europa går ikke bare mellom høyre- og venstresiden. 
Det er også tydelige konflikter mellom krefter som ønsker mer internasjonalt 
samarbeid og krefter som ønsker en mer isolasjonistisk politikk. Venstre er 
grunnleggende positiv til internasjonalt samarbeid. Vår tids største utfordrin -
ger er knyttet til klima og miljø, migrasjon og fattigdom. Disse utfordringene 
må løses i samarbeid med andre land. Bare gjennom internasjonalt samarbeid 
kan vi forebygge krig og konflikt og skape fred.
EØS-avtalen er Norges viktigste avtale og sikrer fri bevegelse av personer, 
varer, tjenester og kapital i Europa. Den gir norske bedrifter adgang til verdens 
største økonomi.30Venstre mener at EØS-avtalen har tjent Norge godt, men ønsker på sikt å 
delta i de demokratiske institusjonene i EU gjennom et EU-medlemskap, der 
det lages gode løsninger for fiskeri og landbruk og tas en separat vurdering 
av eventuell inntreden i eurosonen. Medlemskapet må avgjøres etter folkeav -
stemming og Venstres folkevalgte skal respektere resultatet.   07
 MEDIA – 2041 
0379MILJØMERKET
   TRYKKERI
