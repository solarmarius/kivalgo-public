
Stortinget, 23. september 1998
Per-Kristian Foss
Norges Banks inflasjonsrapport
«Prognosene fra Norges Bank understreker hvor viktig det er med et stramt statsbudsjett for å styrke kronen og få rentenivået ned igjen. Det er imidlertid avgjørende at vi strammer inn på en riktig måte. Norges Banks anslag for lønns- og prisvekst i 1999 viser at konkurranseutsatt næringsliv står overfor store utfordringer. Økte skatter og avgifter vil ytterligere forverre konkurranseevnen til næringslivet.» sier Per-Kristian Foss i en kommentar til Norges Banks inflasjonsrapport som ble offentliggjort i dag.
Norges Bank peker indirekte på dette i inflasjonsrapporten. Sentralbanksjefen uttaler blant annet at «Spørsmålet blir dermed ikke om, men hvordan denne innstrammingen skal foretas.» Et annet sted i rapporten peker Norges Bank på at «En finanspolitisk innstramming gjennom økte avgifter vil raskt trekke prisveksten opp neste år.»
