
PRESSEMELDING 27.OKTOBER
fra Stortingsrepresentant Per-Kristian Foss, Høyre
Regjeringen gjør full retrett
«Sigbjørn Johnsens retrett i forhold til beskatning av kostbesparelse er en seier for fornuften over et firkantet skattebyråkrati», uttaler Per-Kristian Foss.
Sigbjørn Johnsen gjør i dag full retrett i forhold til den uholdbare situasjon hans departement selv har skapt i forhold til regelverket for fordelsbeskatning av kostbesparelse. Skattefritak fra 1.oktober også for de som reiser på regning vil bety en viktig forenkling og ressursbesparelse for mange bedrifter.
Høyre har flere ganger påpekt at hele regelverket i forhold til fordelsbeskatning av ulike typer ytelser som kostgodtgjørelse, drosjebruk og lignende må gjennomgåes med sikte på å fjerne åpenbare urimeligheter i beskatningen. Det kan ikke være riktig at folk skal straffes skattemessig for tjenestereiser, overtid eller bedriftens helsetjenester.
