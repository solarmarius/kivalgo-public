
11. juni 1999
Høyres Stortingsgruppe
Oddvard Nilsen:
Økt satsing på trafikksikkerhet!
Ved behandlingen av Revidert Nasjonalbudsjett fikk Høyre flertall for å øke bevilgningene til trafikksikkerhetsarbeid med 8 mill kroner. Disse pengene er foreslått brukt til trafikksikkerhetskampanjer langs E-18 i Vestfold og E-6 i Østfold i forbindelse med ferietrafikken. Erfaringene tilsier at det er grunn til å frykte en økning i antallet trafikkulykker nå i sommermånedene. Det er derfor viktig å komme rask i gang.
Det beste trafikksikkerhetstiltaket er selvfølgelig å gjennomføre Høyre forslag om å bygge firefelts motorvei på disse strekningene, med fysisk skille mellom kjøreretningene, men Stortingsflertallet vegrer seg for dette. Uavhengig av firefelts vei er det viktig å satse på holdningsskapende arbeide. Jeg glad vi fikk gjennomslag for mer penger til trafikksikkerhetsarbeid. Vi må gjøre hva vi kan for å få ned de dystre ulykkestallene, sier Oddvard Nilsen.
