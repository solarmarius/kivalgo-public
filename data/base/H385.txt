
Høyres Stortingsgruppe, 9. desember 1997
Kristin Krohn Devold, Justiskomiteens leder, Høyre
Datatilsynets frie rolle i samfunnsdebatten må sikres !
- instruksendringer må avvente stortingsbehandling
En samlet Justiskomite understreket i Justisbudsjett-innstillingen Datatilsynets viktige funksjon for å sette personvernspørsmål på dagsorden i samfunnsdebatten. I Stortingsdebatten krevde representanter fra både Høyre, SV og regjeringspartiet Venstre at Datatilsynets direktør ikke måtte «vingeklippes», eller få begrenset adgang til nettopp å kaste seg inn i dagsaktuelle debatter uten å måtte klarere med en rekke byråkratiske instanser først.
Forsøket på å endre instruksen for Datatilsynet er i strid med viktige politiske intensjoner.
Et viktig spørsmål bør besvares av Justisministeren:
Hva er begrunnelsen for å endre instruks for direktøren nå ? - uten å nevne dette i Årsmeldingen fremlagt for Stortingsbehandling 10. oktober - og uten å kunne vente et halvår på Stortingets behandling av Lov om behandling av personopplysninger?
Dette kan omgjøre hele Datatilsynets rolle uten at Stortinget er involvert.
