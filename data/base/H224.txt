
Stortinget, 17. april 1996
Jan Petersen støtter innvandrerregnskap i Oslo
Det er i dag sendt ut et NTB-referat fra en diskusjon mellom Thorbjørn Jagland og meg på Blindern i går hvor det gis inntrykk av at jeg ikke vil ha det såkalte «innvandrerregnskap».
Dette er selvfølgelig ikke riktig. Jeg har stemt for det i Stortinget og jeg ga i debatten aktiv støtte til forhandlingsresultatet som Oslo Høyre og Oslo Fremskrittsparti har nådd frem til.
Jeg vil imidlertid benytte anledningen til å si at ordet «regnskap» ikke er noe godt uttrykk for den realiteten som diskuteres. I forhandlingsdokumentet står det at Byrådet vil legge frem «beregninger av kostnader og verdiskapning» knyttet til flyktninger og innvandrere som er kommet til Oslo. Dette er en mer presis språkbruk enn «innvandrerregnskap».
