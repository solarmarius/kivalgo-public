
Stortinget, 21. mars 1997
Pressemelding fra Eva R. Finstad (H)
Galt å skjære ned på etablerertilskudd til Oslo og Akershus
Eva R. Finstad (H) reagerer sterkt på at statsråd Kjell Opseth nå tar 12 mill. kr., som er fordelt i etablererstipend for Oslo og Akershus, og gir til fylker med fraflytting.
For Akershus fylke betyr dette at det i 1997 bare kan deles ut 4 mill. kr. mot 7,32 mill. kr. i 1996. Statistikken viser at overlevelsesprosenten for de som får etablererstipend i Akershus er øket fra 70 til 80%. Når målet med etablererstipend er å få tilrettelagt for ny virksomhet er det galt å skjære ned midler i et område der resultatene viser seg å være så gode. Denne nedskjæringen betyr at en lang rekke søknader tilknyttet levedyktige prosjekter må avslås. Likeledes vil bevilgningene til drift av etableringssentrene bli redusert slik at noen av sentrene i Akershus må nedlegges. Jeg går sterkt i mot denne omprioriteringen sier Eva R. Finstad og stiller spørsmål til kommunalministeren i Stortinget om det er god næringspolitikk å ta midler fra Oslo og Akershus og fordele jevnt over til de andre fylkene med det resultat at ytterligere flere søkere i Oslo og Akershus får avslag på søknad om etablerertilskudd.
