
Oslo, den 9. juni 2000
Av st. repr. Bjørn Hernæs (H) - justiskomiteen
Ren skandale at familien Gholam får oppholdstillatelse i Norge!
I en pressemelding i dag fra justisdepartementet heter det at Pakistanske styresmakter har no stadfesta den pakistanske nasjonaliteten til Gholam-familien og utferda reisedokument til familien.
Dette er en ren skandale. Allerede i pressemelding 6. mai 1998 opplyste departementet at
Pakistanske myndigheter har bekreftet at familien Gholam er pakistanske borgere og vil bli akseptert ved retur til Pakistan
I samme pressemelding opplyse daværende justisminister Aud-Inger Aure at denne saken omhandler grove brudd på utlendingsloven ved at familien har gitt uriktige opplysninger om sin identitet og nasjonalitet til norske utlendingsmyndigheter.
I samme pressemelding sa justisministeren videre at Etterforskningen i Quetta-prosjektet har vist at det har foregått en omfattende, systematisk og godt organisert menneskesmugling og illegal innvandring til Norge. De involverte er ikke flyktninger. Det er ingen som tyder på at de har hatt behov for beskyttelse
Og enda et sitat fra samme pressemelding: Vi kan ikke godta at utlendinger ved bruk av uriktige opplysninger skaffer seg oppholdsgrunnlag i Norge. Vernet av asylinstituttet tilsier at misbruk ved ulovlig innvandring og menneskesmugling tas alvorlig, sier justisministren.
Det er denne løgnaktighet og grove brudd på utlendingsloven som justisminister Hanne Harlem har belønnet med opphold i Norge. I Innst. S. nr. 172 (1998-999 uttalte en samlet justiskomite Komiteen legger vekt på at det hverken av etiske eller praktiske hensyn må godtas en praksis hvor ulovlig opptreden i forhold til norske myndighet gir preferanse for å få opphold og senere statsborgerskap i Norge.
I første møte etter pinse vil jeg ta saken opp i justiskomiteen og tar det som en selvfølge at komiteen vil innkalle justisministeren for å gi en forklaring.
