
Stortinget, 17. mars 1997
Pressemelding fra Høyre
Jan Petersen leder delegasjon av NATO-parlamentarikere til Moskva
Jan Petersen leder 17.-19. mars en større delegasjon fra Nord-Atlantisk Forsamling (NATO-parlamentarikerne) til Moskva. Formålet er å fortsette en dialog forsamlingen har med de to kammere i det russiske parlament, Dumaen og Føderasjonsrådet.
Petersen uttaler at dette er særlig viktig nå like før NATO's toppmøte hvor nye skritt i retning utvidelse av alliansen vil bli tatt. Det er stor motstand mot utvidelsen i begge kammere og vi ser det som særlig viktig å gjennomgå alle sider ved utvidelsen for å forebygge misforståelser og understreke at en utvidelse vil skape stabilitet til glede for alle. Dialogen er et uttrykk for at NATO-parlamentarikerne ønsker et tett og nært forhold til Russland.
