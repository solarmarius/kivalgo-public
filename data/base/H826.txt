
Oslo, den 09. april 1996.
Ivar Glomstein ny informasjonssjef i Høyre.
Ivar Glomstein har fra og med idag overtatt som informasjonssjef i Høyre etter Arve Mathisen. Arve Mathisen går over i stilling som daglig leder i Tidens Tegn.
Ivar Glomstein har tidligere bl. a. vært informasjonssjef i Oslo Høyre, politisk sekretær i Forsvarsdepartementet under Willoch-regjeringen, arbeidet i Internasjonal avdeling i NHO og har de senere årene vært selvstendig næringsdrivende. Ivar Glomstein overtar som leder av en sammenslått Politisk avdeling og Informasjonsavdeling.
