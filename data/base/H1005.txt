
8. mai 2001
Høyres Stortingsgruppe
fra Bent Høie (h)
-------------------------------------------------------------------------------------
Høyre går inn for statlige bevilgninger til gassrørledning over Boknafjorden
Høyre vil øke bevilgningen til utvikling av innenlands bruk av naturgass til 70 millioner kroner. Dette skal blant annet kunne gå til å føre naturgass over Boknafjorden.
Regjeringen har foreslått å støtte Naturgass Vest sine planer om bygging av gassrør i Bergens området med 20 millioner. Dette er positivt, men det behov for flere prosjekter, sier Bent Høie. Høyre vil spesielt peke på prosjektet med å føre naturgass over Boknafjorden og tilsvarende prosjekt i Trøndelag.
Staten må viser alvor med sine mål som ble fastlagt i forbindelse med energimeldingen. Da må vi sette av midler til å støtte opp om de prosjektene som har en sterk faglig og økonomisk forankring i de aktuelle regionene.
