
Stortinget, 22. mai 1998
Per-Kristian Foss
-Renteøkning som merkes
Norges Banks renteøkning idag på en halv prosent kommer på toppen av en kvart prosent økning tidligere i vår, og fører trolig til at utlånsrenten for folk flest vil øke opp mot 0,75 prosent.
«Renteøkningen viser at det har sin pris å ha en Regjering som mener at norsk økonomi tåler et høyere offentlig forbruk av oljemilliarder. Nå kommer regningen til folk flest for Bondevik-regjeringens valgløfter. Bare denne renteøkningen vil for husholdninger med både studiegjeld og boliggjeld bety at mange av tusenlappene fra vårens lønnsoppgjør forsvinner i økte renteutgifter.», sier Høyres Per-Kristian Foss i en kommentar.
«Ytterligere renteøkninger fra Norges Bank kan ikke utelukkes, dersom lokale lønnsoppgjør blir svært omfattende, og regjeringen Bondevik ikke makter å stramme inn på utgiftsveksten i statsbudsjettet. Dermed risikerer vi at lønnstakere med høy gjeld samlet sett får nedsatt kjøpekraft i år» sier Foss.
