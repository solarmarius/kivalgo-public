
Stortinget, 10. mai 1996
Pressemelding fra Tore Liltved, Høyres kommunalpolitiske talsmann
Kommuneøkonomiproposisjonen
Gjennomslag for Høyre
Høyres arbeid for et mer rettferdig inntektssystem har nå fått gjennomslag. Regjeringens innstilling om Rattsø-utvalget innebæreren anerkjennelse av Høyres systemkritikk og betyr at svært mange kommuner vil få vesentlig mer å rutte med i årene som kommer. Dette vil igjen føre til merkbare bedringer i velferdstilbudene for store grupper av befolkningen. Samtidig avsettes det penger til et særskilt regionaltilskudd som skal brukes til å støtte kommuner som ellers hadde fått et tap i inntekter som følge av systemendringene innen kommuneøkonomien.
Regjeringens forslag om å avvike fra Rattsøutvalget på utjevningsnøkkelens vekting av "kollektiv arbeidsreisetid" synes å være et utslag av partipolitiske vurderinger. Dette slår klart negativt ut for de større byene, og er i strid med den faglige anbefaling som foreligger. Her vil Høyre finne en løsning som er bedre for storbyene.
Høyre tar derimot skarpt avstand fra kommunalminister Berges antydninger om at det på nytt kan bli aktuelt å senke den kommunale skatteøren. Stortingsflertallet har slått fast at skatteøren bør fastsettes allerede i juni, men dette blir ikke fulgt opp av Berge. Tidligere har Arbeiderpartiet og Senterpartiet gått sammen om å redusere den kommunale skatteøren, noe som øker kommunenes avhengighet av statlige overføringer. Høyre vil igjen advare mot en slik negativ utvikling.
