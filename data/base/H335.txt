
Pressemelding 5. august 1997
Jan Petersen
Rett til behandling - Høyres pasientgaranti
Høyre vil gi pasientene rettigheter gjennom en pasientgaranti. Høyres pasientgaranti sikrer trygghet for behandling når en trenger det i Norge eller i utlandet. Garantien gjelder både ved offentlige og godkjente private sykehus. Pasientene trenger juridiske rettigheter fordi dagens pasientrettigheter i lov om sykehus, kun omfatter øyeblikkelig hjelp. Regjeringen anser ikke ventetidsgarantien for å være juridisk bindende. Høyre har derfor i vår fremmet forslag i Stortinget om at pasienter sikres rett til sykehus-behandling i Norge eller i utlandet når ventetidsgarantien er overskredet. Høyre går nå videre og foreslår en pasientgaranti:
Rett til behandling - Høyres pasientgaranti
* Du har rett til å velge behandling blant alle landets godkjente sykehus - både offentlige og private. Legen hjelper deg med å innhente informasjon.
* Du har rett til behandling i utlandet hvis ventetidsgarantien er brutt, og du har ventet i mer enn 6 måneder.
* Du sikres behandling ved at en del av pengene for behandlingen følger deg som pasient.
* Du har rett til å få behandling for sykepenger.
* Du har rett til å bli vurdert for behandling øyeblikkelig når du innlegges på sykehus. Du har rett til informasjon fra legen om utilsiktede endringer i behandlingen, og virkninger av behandlingen
Høyre vil fremme disse forslagene i løpet av neste stortingssesjon. Forslagene vil fremmes i behandlingen av lov om pasientrettigheter våren 1998 eller som egne forslag.
