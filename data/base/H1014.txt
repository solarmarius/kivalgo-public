
Pressemelding Høyres Stortingsgruppe 9. mai 2000
Ansgar Gabrielsen
Landbruksmeldingen: Sentrum og Ap går baklengs inn i fremtiden
Dagens behandling av landbruksmeldingen i Stortinget blir et historisk lavmål. For første gang står Arbeiderpartiet og sentrumspartiene sammen om absolutt alle spørsmål i landbrukspolitikken. Resultatet er nedslsende lesning for alle som ønsker et fremtidsrettet norsk landbruk. Den nyorienteringen i Arbeiderpartiets landbrukspolitikk som vi så i forbindelse med fjorårets landbruksoppgjør, er nå definitivt forlatt.
I stedet for å legge til rette for større mangfold, lønnsomhet og privat initiativ forsterker sentrum og Arbeiderpartiet dagens gjennomregulering av landbruket. Flertallet tviholder i innstillingen på gammelt landbrukspolitisk tankegods som bare vil gjøre landbruket mer avhengig av offentlige overføringer. Spesielt graverende er forslaget om å kompensere de foreslstte prisreduksjonene med et flatt skattefradrag ps 10.000 kroner per bruk. Det vil ramme inntektsmulighetene til store og mellomstore produsenter hardt. Uten en utflating av strukturprofilen i tilskuddsordningene slik Høyre anbefaler, betyr det at de som henter en viktig del av inntekten sin fra landbruket får betydelig dårligere kår. Det betyr igjen at rekrutteringen av de mest profesjonelle yrkesutøverne i landbruket svekkes og at de mest ressurssterke brukene ikke får attraktive rammebetingelser. Resultatet er at vi i Norge:
- fortsatt vil ha høye matvarepriser og stor grensehandel
- fortsatt vil ha verdens dyreste landbrukspolitikk
- fortsatt vil ha misfornøyde bønder
- fortsatt hindrer utviklingen av nye næringsmuligheter i landbruket
"Sentrumspartiene og Arbeiderpartiet må nå sammen ta ansvaret for de negative konsekvensene av denne politikken", sier Høyres næringspolitiske talsmann Ansgar Gabrielsen. For å skape nye næringsmuligheter, gi rom for initiativ og styrke lønnsomheten i landbruket mener Høyre det er et klart behov for endringer i landbrukspolitikken:
1. Eiendomsretten må styrkes. Høyre vil heve konsesjonsgrensa i landbruket til 50 mål og fjerne prisreguleringen på landbrukseiendommer. I tillegg vil Høyre styrke grunneiernes råderett over egen eiendom og fjerne hindringer for å utvikle nye næringsmuligheter. Høyre motsetter seg flertallets ønske om å gjøre det vanskeligere å få konsesjon og fritak for boplikt.
2. Strukturprofilen i tilskuddsordningene må flates ut for å stimulere til arbeidsinnsats og rasjonell drift enten bruket er stort eller lite. Det vil sikre inntektsmulighetene til bruk der familien henter en betydelig del av inntekten fra gårdsbruket.
3. Skape en nærmere sammenheng mellom mål og virkemidler i landbrukspolitikken. For å ivareta overordnede verdier som matvaresikkerhet, kulturlandskap, en mangfoldig eiendomsstruktur og gjøre norsk landbruk mer robust mot fremtidige WTO-forpliktelser bør tilskuddene i større grad bli produksjonsnøytrale.
4. Sikre reell konkurranse mellom uavhengige aktører og samvirkebedriftene bl.a. gjennom konkurranse om råstoffet og ved å gi uavhengige aktører medansvar for markedsreguleringen.
