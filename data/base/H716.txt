
Oslo, den 24. september 1998
Jan Petersen
Bondevik tilbake
«Det er hyggelig at Bondevik nå er tilbake og kan lede Regjeringen i sluttføringen av det viktige arbeidet med statsbudsjettet. Vi kommer nå til å fortsette det politiske arbeidet på vanlig måte, og det avgjørende nå er at Regjeringen legger frem et forslag til Statsbudsjett som kan løse de økonomiske problemene. Dette må gjøres med kutt i offentlige budsjetter, og ikke ved økte skatter og avgifter.» Dette sier Jan Petersen i en kommentar til at statsminister Bondevik nå er friskmeldt og tilbake på jobb.
Økte skatter og avgifter vil komme som en ytterligere belastning for alle dem som allerede er rammet av økte renter. Samtidig er det viktig at innstramningen ikke skjer ved å gjøre de samme feil som Regjeringen Brundtland gjorde på slutten av 80-tallet. Da førte innstramninger overfor næringslivet og privatpersoner til en rekordstor arbeidsledighet.
