
Kristin Krohn Devold
Oslo, den 13. juni
Full gjennomgang av Quetta- og Laos-sakene (Gholam)
Høyre fikk i dag tilslutning i Stortinget til at Justisministeren i begynnelsen av oktober skal legge frem en egen sak som redegjør for departementets behandling av disse sakene.
Problemet oppstod da Bondevik-regjeringen ved Statsråd Aure i des. 98 lovet 250 personer amnesti selv om de ikke oppfylte asylvilkårene. Betingelsen var at de innen en gitt tidsfrist leverte inn pass som dokumenterte deres egentlige hjemland, og derigjennom innrømmet at de hadde gitt feil opplysninger i sine asylsøknader.
Justiskomiteen var i mai 99 svært kritisk til dette amnestiet, og ba om at alle som ikke oppfylte vilkårene for amnestiet ble returnert til sitt hjemland. Komiteen ba om Stortinget skulle bli informert om hvordan sakene ble avsluttet. Den oppholdstillatelsen som departementet (jfr. pressemelding 9.6.2000) ga Gholam familien er gitt uten at Stortinget har fått en slik gjennomgang.
Høyre har i dag levert et skriftlig spørsmål til Justisministeren hvor vi ber om opplysninger om Justisdepartementet etter Stortingets behandling forlenget tidsfristene for det betingede amnestiet, eller om noen av de berørte innen fristen ba om slik forlengelse. Svarene vil ha betydning for sakens behandling i oktober.
I tillegg fikk Høyre i dag enstemmig støtte til et forslag som pålegger Regjeringen innen okt. 2000 å legge en frem egen generell sak om problemet med og tiltak knyttet til utenlandske statsborgere som skal utvises/botvises, men der dette blir hindret av hjemlandet/mottakerlandet.
