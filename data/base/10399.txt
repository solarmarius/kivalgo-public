De store oppgavene 
løser vi best sammen .KORTVERSJON PARTIPROGRAM  2021–20253Innledning
Arbeiderpartiet  vil gjøre samfunnet vårt mer rettferdig og sørge for at det igjen blir 
vanlige folks tur her i landet. Vi har det siste året sett at ingen klarer seg uten fellesskap, 
og at folk i Norge virkelig stiller opp for hverandre. Men det siste året har også gjort 
samfunnet vårt mer urettferdig, det siste året har gjort alvoret i kampen mot forskjells-
Norge enda større.
Vi får til mer sammen enn hver for oss. Norges vei fra fattig samfunn til et rikt land handler 
aller mest om et sterkt fellesskap og om å få til noe sammen. 
Flere hundre tusen nordmenn skal tilbake i arbeid. Velferdsstaten skal favne alle: sikre 
en god skole, helsetjenester i verdensklasse og en raus omsorg for våre eldste, uansett 
hvem du er, og hvor du bor. Vi skal bidra til å redde verden fra klima- og naturkrisen 
på en måte som reduserer forskjellene og skaper arbeidsplasser i Norge. Og vi skal ta 
hverdagen tilbake når koronakrisen endelig er over og vi kan leve som normalt igjen.
Over tiår har vi bygget opp en sosialdemokratisk samfunnsmodell i Norge tuftet på frihet, 
likhet og solidaritet. Den må vi nå forsvare – og bygge videre på. Bare slik kan vi møte de 
store oppgavene som venter oss på 2020-tallet.
Nå trengs den sosialdemokratiske samfunnsmodellen mer enn på lenge. Vi trenger et 
fellesskap som tar større ansvar – for verdiskaping og arbeidsplasser og for vår felles 
velferdsstat. Vi trenger et nytt flertall som vet at klimakrisen ikke kan løses av hver 
enkelt eller av markedet alene. Vi trenger et sterkt sosialdemokratisk parti som står 
klippefast på EØS-avtalen og norsk medlemskap i NATO.
VÅRE TRE VIKTIGSTE LØFTER TIL VELGERNE: 
1. Vårt første løfte til deg som velger er at  
 Arbeiderpartiet vil sørge for trygt arbeid til alle.   
 Det er jobb nummer én.
2. Det andre løftet vi gir, er å gjøre vår felles    
 velferdsstat sterkere. Den skal omfatte alle,    
 uavhengig av hvem du er, og hvor du bor.  
 Ingen unge skal falle utenfor, og alle eldre  
 skal være trygge.
3. Det tredje løftet er at Norges klimamål skal nås!  
 Vi trenger en rettferdig klimapolitikk som kutter  
 uslipp og skaper jobber, og som ikke rammer  
 urettferdig.
Etter åtte år med økte forskjeller er det nå vanlige folks tur.  
Valget er ditt. Stem Arbeiderpartiet.5Arbeid
Trygt arbeid til alle , trygge jobber og en lønn det går an å leve av, er avgjørende for den 
enkeltes frihet og for fellesskapet. Arbeid til alle er derfor vår viktigste prioritering. 
Vår evne til å finansiere det norske velferdssystemet avhenger av hvor godt vi lykkes 
med å skape nye arbeidsplasser og inkludere flere i arbeidslivet i årene som kommer.
Sammen med en sterk fagbevegelse vil vi bekjempe sosial dumping og arbeidslivs-
kriminalitet, begrense innleie, sørge for at flere kan jobbe på heltid i faste stillinger, og 
satse på livslang læring og kompetanse.
VÅRE VIKTIGSTE SATSINGER
1. Arbeid til alle er jobb nummer én – aktiv næringspolitikk  
Vi er rike på naturressurser, på fisk, skog, hav, mineraler og ren energi, og vi har 
verdens beste arbeidere. Vi vil at bedriftene igjen skal møte en aktiv stat som bidrar 
mer – og som krever mer tilbake. Vi trenger en stat som trår til med kapital, støtter 
ny teknologi og bruker eierskap og offentlige innkjøp til å skape arbeidsplasser og 
nå viktige samfunnsmål.
Arbeiderpartiet vil:
• Sikre norske bedrifter gode og forutsigbare rammebetingelser 
ved å holde orden i norsk økonomi, føre en ansvarlig skattepoli -
tikk og stå opp for EØS-avtalen.
• Øke norsk eksport utenom olje og gass med 50 prosent innen 
2030. Målet skal eies av partene i arbeidslivet og nås blant annet 
gjennom blant annet bransjevise avtaler mellom næringsliv, fag -
bevegelse og myndigheter som forplikter til å satse der eksport -
potensialet er størst.
• Beholde et sterkt statlig eierskap for å sikre at fellesskapet 
eier naturressurser, infrastruktur, felles data og bedrifter som er 
kritiske for å bevare kompetanse i Norge.
• Åpne for at staten etablerer eller kjøper seg inn i selskaper der 
det er av stor strategisk interesse for Norge.
• Utøve det statlige eierskapet mer aktivt for å fremme 
fellesskapets interesser knyttet til klima og bærekraft, lønns- og 
arbeidsvilkår, lokale ringvirkninger, læreplasser, kamp mot sosial 
dumping og moderasjon i lederlønninger.
• Legge til rette for et stabilt aktivitetsnivå på norsk sokkel, med 
økt innslag av nye næringer som karbonfangst og -lagring, hydro -
gen, havvind, havbruk og gruvedrift.
• Øke støtten til skalering og kommersialisering av teknologi ut -
viklet med utgangspunkt i kompetansen fra leverandørindustrien.
• Ikke gå inn for konsekvensutredning av petroleumsaktivitet 
av Nordland VI og VII og Troms II og heller gå inn for utvikling av 
andre næringer i disse havområdene, herunder fiskerier, reiseliv 
og utvikling av fornybare ressurser.6 7• Holde fast på en nordlig grense for petroleumsvirksomhet fra 
og med 15 prosent isfrekvens og nordover i iskantsonen. Om -
rådene sør for 15 prosent isfrekvens frem til åpent hav anses som 
et verdifullt område. All aktivitet, inklusive petroleumsaktivitet, 
må ta særlige hensyn til naturmangfoldet i tråd med oppdatert 
og best tilgjengelig kunnskap. Føre-var-prinsippet skal legges til 
grunn.
• Føre en forutsigbar og ansvarlig skattepolitikk som gir økt sys -
selsetting, mer rettferdig fordeling, tar bedre hensyn til klima og 
natur, og gir bedre langsiktig bærekraft for velferdsstaten.
• Gi vanlige folk i Norge bedre økonomi gjennom en mer om -
fordelende inntektsskatt.
2. Kompetanse i arbeidslivet: Storsatsing på livslang læring
Grunnlaget for velferden og velstanden i Norge er en høyt kompetent arbeidssty -
rke og at vi løser de store oppgavene i fellesskap. Kravene til kunnskap og formell 
kompetanse vil bare bli større i årene som kommer. Et arbeids- og samfunnsliv i rask 
endring krever tettere kontakt mellom utdanningsinstitusjonene og arbeidslivet.
Kompetansetiltak må møte både de ansattes og virksomhetenes behov, og derfor er 
det avgjørende at politikken gjennomføres i tett dialog med partene i arbeidslivet. 
Arbeiderpartiet vil:
• Legge frem en langtidsplan for livslang læring.
• Opprette et nasjonalt kompetansefond som skal finansiere 
kompetansetiltak i regi av virksomhetene og partene i arbeids-
livet.
• At retten til etter- og videreutdanning organiseres gjennom et 
trepartssamarbeid der:  
 →det utvikles tilbud som er tilpasset arbeidslivet, 
og som kan kombineres med det å stå i jobb.
 →arbeidsgivere og arbeidstakere stimuleres til å se 
kompetansetiltak som en naturlig del av jobben.
 →arbeidstakere opparbeider en rett til å ta etter- og 
videreutdanning.
• Sikre bedre planlegging, oppfølging og gjennomføring av 
kompetansetiltak ved arbeidsavklaring, slik at flere kommer  
tilbake i arbeid.
• Gi videregående skole, fagskolene og høgskoler og universitet 
en større rolle i livslang læring ved at de får økt ansvar for opp-
læring og utdanning av voksne basert på kompetansebehov hos 
lokalt og regionalt arbeids- og næringsliv.
• Gjøre det enklere å ta relevant etter- og videreutdanning.  3. Et tryggere og mer organisert arbeidsliv,  
kamp mot arbeidslivskriminalitet
Sterke fagforeninger er hjørnesteinen i den norske modellen og det organiserte ar -
beidslivet. Faste, hele stillinger skal forbli hovedregelen i norsk arbeidsliv. Lovverket 
som regulerer arbeidslivet, skal følge utviklingen i samfunnet. 
Arbeiderpartiet vil gjennomføre en storrengjøring i arbeidslivet for å rydde opp og 
forsikre oss om at norske lønns- og arbeidsvilkår gjelder. Det skal bli lettere for per -
soner som lever på trygd, å kombinere trygd med arbeid, og det skal være mulig å 
fullføre videregående skole mens du mottar velferdsytelser.
Arbeiderpartiet vil: 
• Fjerne adgangen til midlertidige ansettelser i arbeidsmiljølov -
ens §14-9 F.
• Begrense innleie slik at det kun tillates ved rene vikariater, 
mellom produksjonsbedrifter og etter avtale med tillitsvalgte i 
virksomheter bundet av landsomfattende tariffavtale med fag -
forening med innstillingsrett.
• Styrke fortrinnsretten til økt stilling og styrke retten til heltid i 
lovverket ved at arbeidsgiver må dokumentere at det er behov for 
deltidsstilling.
• Doble fagforeningsfradraget.
• Sørge for at partene i arbeidslivet er representert i alle rel -
evante regjeringsutvalg.
• Tydeliggjøre arbeidsgiveransvaret i arbeidsmiljøloven slik at 
den som i realiteten bestemmer hvordan arbeidet skal utføres, 
har rettigheter og plikter som arbeidsgiver.
• Sikre at lønns- og arbeidsvilkår ikke svekkes ved anbuds-
prosesser, oppsplitting av selskaper og andre endringer i selska -
psstruktur.
•  Etablere Norgesmodellen – nasjonale seriøsitetskrav for alle 
offentlige anskaffelser, for å sikre et seriøst arbeidsliv, der det 
blant annet stilles krav om tariffavtale.
• Gjeninnføre en kollektiv søksmålsrett for å forhindre ulovlig 
innleie og arbeidslivskriminalitet.
• Styrke Arbeidstilsynet og samarbeidet mellom de viktigste 
etatene på området og etablere flere sentre mot arbeidslivskrimi -
nalitet (A-krim) og støtte lokale initiativ for et seriøst arbeidsliv.
• Fornye og forsterke trepartssamarbeidet og gi det betydelig 
større samfunnsoppgaver og -ansvar innenfor områder som kom -
petanseutvikling, bærekraft og økt eksport.
• Endre reglene for offentlige anskaffelser slik at de støtter 
viktige samfunnsmål som bærekraft, lønns- og arbeidsvilkår, in -
novasjon og lokale ringvirkninger. Det skal gjøres enklere for små 
bedrifter å delta i anbud.4. Inkludere flere i arbeidslivet og få flere unge i jobb
Det er særlig viktig å få unge mennesker som i dag mottar passive trygdeytelser, 
over i aktivitet. Det skal bli lettere for personer som lever på trygd, å kombinere 
trygd med arbeid, og det skal være mulig å fullføre videregående skole mens du 
mottar velferdsytelser.
Arbeiderpartiet vil:
• Hindre at stadig flere ungdom og unge voksne faller på ut -
siden av skole og arbeid.
• Innføre en aktivitetsreform for nye mottakere av arbeids-
avklaringspenger eller uføretrygd slik at de som kan jobb.
• Sikre at personer ikke faller ut av ordningen med arbeids-
avklaringspenger fordi de ikke er avklart innen AAP- 
perioden er utløpt.
• Sørge for at alle unge under 30 år får en garanti som sikrer at 
de er i jobb, under utdanning eller kompetansegivende opplæring 
innen en periode på to måneder.  
• Sikre at lengden på ordningen for arbeidsavklaringspenger 
(AAP) gir reell mulighet for avklaring, og sørge for at nivået på 
ytelsene er slik at mottakerne kan bruke kreftene på å komme inn 
i arbeidslivet.
• Innføre en rett til å kombinere utdanning og dagpenger for 
dagpengemottakere over 25 år som ikke har fullført videregående 
opplæring eller grunnskole.
• At statlig og kommunal sektor skal forplikte seg til å inkludere 
flere mennesker med nedsatt funksjonsevne.
• Ha en egen pott på statsbudsjettet til lokale tiltak for 
å redusere deltidsandelen.
• Gjeninnføre feriepengetillegg på dagpenger.5. Tillitsreform i offentlig sektor
Vårt velferdssamfunn, med en stor og sterk offentlig sektor, må tilby brede velferd -
sordninger som treffer flest mulig på best mulig måte. Arbeiderpartiet vil styre 
offentlig sektor basert på norske, sosialdemokratiske verdier som tillit, åpenhet og 
samarbeid. Vi får bedre tjenester og tettere kontakt mellom brukere og ansatte der -
som de ansatte får mer tid og tillit til å gi hjelp og møte brukernes behov.
Økende lønnsforskjeller undergraver tilliten og samholdet som vår samfunnsmodell 
hviler på. Lederlønnsutviklingen har en særlig negativ effekt og skaper inntrykk av 
at en elite på toppen stikker fra, mens andre regler gjelder for vanlige folk. Leder -
lønnsgaloppen må derfor stanses. Det krever sterkere virkemidler enn i dag.
Arbeiderpartiet vil:
• Gjøre tillitsreform til en av de aller viktigste reformene for en 
Ap-ledet regjering  fra 2021. Reformen skal involvere og forplikte 
alle deler av offentlig sektor.
• Redusere bruken av markedsmekanismer i alle deler av 
velferdsstaten, slik som bestiller–utfører-modeller, outsourc -
ing, internfakturering, konkurranseutsetting, privatisering og 
markedsbasert finansiering av velferdstilbudet.
• Ta brukerorganisasjonene, de tillitsvalgte og ledelsen i alle 
store offentlige virksomheter med på en forpliktende prosess om 
hvordan tillitsreformen skal utformes på det enkelte område.
• Styrke trepartssamarbeidet og rettighetene ansatte har til å bli 
involvert i alle viktige prosesser, både i staten og i kommunene. 
Partssamarbeid skal bli en viktig del av jobben til offentlige 
ledere på alle nivåer i offentlig sektor.
• Bidra til å få på plass lederutdanninger i offentlig sektor basert 
på den norske arbeidslivsmodellen.
• Sette ned en lederlønnskommisjon med deltakelse fra partene 
i arbeidslivet og følge opp konklusjonene med politiske grep for å 
redusere lønnsforskjellene i Norge.
• Fryse lønnen til statsminister, statsråder og stortingsrep -
resentanter frem til lederlønnskommisjonen har lagt frem sine 
konklusjoner.11Velferd
Arbeiderpartiet  skal gjøre vår felles velferdsstat sterkere. Den skal omfatte alle, 
uavhengig av hvem du er, og hvor du bor. Ingen unge skal falle utenfor, og alle eldre 
skal være trygge. Lik rett til utdanning er et grunnleggende prinsipp.  Arbeiderpartiets 
mål er at alle barn skal vokse opp i trygghet, uansett hvem de er, hvor de kommer fra, 
og hvordan familien deres er satt sammen. En felles offentlig helsetjeneste, styrt av 
felleskapet og finansiert over skatteseddelen, er det beste forsvaret mot økte forskjeller. 
Arbeiderpartiet vi styrke fellesskapets helse og omsorgstjeneste, og sikre lik rett til 
utdanning for alle.
OPPVEKST: En god oppvekst varer hele livet
Arbeiderpartiets mål er at alle barn skal vokse opp i trygghet, uansett hvem de er, hvor 
de kommer fra, og hvordan familien deres er satt sammen. Grunnskolen skal være en 
forberedelse for både yrkesfag og studiespesialisering, og gi alle barn rike og varierte 
mestringsopplevelser.
Norge trenger både de verdensledende forskningsmiljøene, de sterke profesjons-
utdanningene og læresteder som leder an i regional utvikling. Lik rett til utdanning 
er et grunnleggende prinsipp, og Arbeiderpartiet vil bedre studenters og ansattes 
arbeidsvilkår, redusere midlertidighet og fremme bred rekruttering, bedre likestilling og 
mangfold innenfor utdanning og forskning. 
VÅRE VIKTIGSTE SATSNINGER:
1. Barnehage, skole og utdanning:  
En god offentlig skole og lik rett til utdanning
En god offentlig skole og lik rett til utdanning For Arbeiderpartiet er en god offentlig 
skole og lik rett til utdanning avgjørende for at alle mennesker skal ha mulighet til å 
utvikle seg, skape gode liv og oppnå sine mål. Gjennom tidlig innsats vil Arbeider -
partiet investere mer i de yngste barna. 
Tidlig innsats starter i barnehagen, og vi vil sørge for gode barnehager med kvali -
fiserte voksne som gir trygghet og stimulerer til lek, læring og utvikling. Skolens 
oppgave er at alle barn lærer og har det bra. Da trenger vi også flere kvalifiserte 
lærere. Arbeiderpartiet vil ha en inkluderende skole som ser alle elevene og utjevner 
forskjeller. Ingen barn skal oppleve å stå utenfor fellesskapet. Alle barn har rett til å 
gå på sin nærskole. 
For å sikre gode barnehager for alle barn vil Arbeiderpartiet:
• Jobbe for at minst halvparten av de ansatte i alle barnehager 
som jobber direkte med barna, er barnehagelærere, og øke ande -
len fagarbeidere.
• Styrke kvaliteten i barnehagen gjennom krav til tilst -
edeværende leder, vikarbruk, mulighet for kompetanseutvikling 
for de ansatte og krav om barnehagefaglig kompetanse hos eier.
• Jobbe for at flest mulig kommuner innfører minimum to barne -
hageopptak i året.
• Bevare maksprisordningen og rett til søskenmoderasjon.
13 12• Gjøre barnehagen gratis fra det tredje barnet som går samtidig 
i barnehagen. Inntektstap og merkostnader for denne reformen 
må kompenseres fra staten.
• Sikre at barna får sunn og variert mat.
• Forbedre ordningen med gratis kjernetid i barnehagen, særlig 
i områder med integrerings-, språk- og levekårsutfordringer.
• Innføre et tydelig og strengt regelverk for private barnehager.
For å sikre tidlig innsats i en skole som ser alle elever vil Arbeiderpartiet: 
• Innføre en lese-, skrive- og regnegaranti, blant annet ved å 
opprette innsatsteam med spesialpedagoger og andre fagfolk 
som skal utgjøre et sterkere lag rundt elever som har behov for 
det.
• Bedre overgangene mellom barnehage, barneskole, ung -
domsskole og videregående skole.
• Innføre gratis SFO, i første omgang for alle førsteklassinger, og 
arbeide for lavere pris på SFO for alle barn.
• Evaluere seksårsreformen, og gjennomføre flere prøvepros-
jekter med mer fleksibel skolestart.
• Sikre at spesialundervisningen startes opp raskest mulig når 
behovet oppstår, og at den innrettes slik at elevene i størst mulig 
grad inkluderes i klassen.
• Sikre at pedagogisk-psykologisk tjeneste (PPT) har forsvarlig 
kompetanse og bemanning.
• Styrke hjem–skole-samarbeidet og sikre gode leksehjelpsord -
ninger, også på ungdomstrinnet.
• Iverksette tiltak for at gutter skal lykkes bedre i grunnskolen.
• Tilrettelegge for at faglig sterke elever får de utfordringene de 
trenger.  
2. En mer praktisk skole
Arbeiderpartiet mener grunnskolen skal gi en bred grunnopplæring til barn og unge, 
både for de praktiske talentene og de mer teoretisk anlagte. Grunnskolen skal være 
en forberedelse for både yrkesfag og studiespesialisering, og gi alle barn rike og 
varierte mestringsopplevelser. 
Arbeiderpartiet vil: 
• Innføre «praktiske ferdigheter» som en sjette grunnleggende 
ferdighet, fordi praktiske ferdigheter er kunnskap som er viktig 
og verdifull i seg selv, der elevene skal skape, utforske, utvikle 
kreativitet, innovasjon, problemløsning, og kritisk tenking.
• Øke bruken av praktisk læring i alle fag, og vurdere hvordan 
praktisk læring kan fremmes og vektlegges i kompetansemål, 
vurdering og eksamensformer.
• Styrke praktisk læring i teoritunge fag ved å lage en nasjonal 
strategi som sørger for at det utvikles og deles innovativ og en -
gasjerende metodikk, særlig i basisfagene norsk, matematikk  
og engelsk. • Legge til rette for at alle skoler har tilgang til verksted, ska -
perverksted, sløydsal, og tilsvarende læringsarenaer gjennom 
et spleiselag mellom stat og kommune, og begynne med ung -
domsskolene.  
3. Flere kvalifiserte lærere med bedre tid og tillit
For Arbeiderpartiet er det viktig at alle elever får lærere som er kvalifiserte og har 
tid til dem. Vi mener at behovet for flere lærere i den norske skolen er stort, og vil 
ansette, utdanne og rekruttere flere lærere. Dyktige lærere som har tid og tillit til å 
følge opp hver enkelt elev, er forutsetningen for en god skole. Arbeiderpartiet vil in -
nføre en tillitsreform som fjerner unødvendig rapportering og byråkrati for de ansatte 
og gir dem mer tid til læring og oppfølging av elevene.
Arbeiderpartiet vil: 
• Sørge for at det ansettes flere kvalifiserte lærere og beholde 
minstenormen for lærertetthet.
• Beholde kompetansekravene, men fjerne «avskiltingen» av 
lærere utdannet før 2014.
• Øke andelen kvalifiserte lærere og investere i økt kompetanse 
blant annet ved å gjennomføre et kompetanseløft for de som 
underviser i skolen og mangler formalkompetanse.
• Utvikle et eget program for å rekruttere tilbake lærere som har 
forlatt yrket.
• Avbyråkratisere skolen ved å fjerne tidstyver og unødvendige 
krav til rapportering og dokumentasjon.
• Gjennomgå grunnskolens kvalitetsvurderingssystem (NKVS) 
sammen med partene i skolen, med mål om å redusere bruken 
av tester og prøver og sikre at styringen fremmer mer og bedre 
læring i skolen.
• Erstatte inntakskravet på fire i matematikk med bredere og 
mer treffsikre opptakskrav på lærerutdanningen.
• Prøve ut flere alternative opptaksordninger til lærerutdannin -
gene, for eksempel intervjuer.
• Styrke kvaliteten i lærerutdanningene og øke studiein -
tensiteten ved å heve pedagogikkandelen, øke antall praksis-
dager og gi studentene mer erfaring i praktisk lærerarbeid.  
4. Et løft for fagarbeidere og fagskolene 
Det norske nærings- og samfunnslivet trenger flere fagarbeidere for å bygge den 
moderne velferdsstaten og en industri i verdenstoppen. For mange yrkesfagelever 
får ikke læreplass og for få gjennomfører med fag- eller svennebrev. Arbeiderpartiet 
vil styrke lærlingeordningen, gi yrkesfagopplæringen bedre vilkår og sørge for at 
arbeidslivet som venter etter fullført utdanning, er attraktivt, trygt og seriøst.
Fagskolene skal gi solid høyere yrkesfaglig utdanning og være et likeverdig yrkesfa -
glig alternativ til universitets- og høgskoleutdanning. Arbeiderpartiet vil gi fagskole -
utdanningene en viktigere rolle i den livslange læringen og jobbe for et tett samar -
beid mellom fagskolene og partene i arbeidslivet.14Arbeiderpartiet vil:
• Innføre en læreplassgaranti som sikrer at alle elever som er 
kvalifisert, får læreplass. Dette skal se gjennom et forpliktende 
samarbeid mellom staten, fylkeskommunen og arbeidslivet med 
vekt på:
 →Bedre oppfølging av ungdom i overgangen fra 
skole til læretid.
 →At antallet elevplasser på yrkesfag samsvarer med 
mulighetene for læreplass.
 →At innføringen av læreplassgaranti påbegynnes 
innen fag der offentlige arbeidsplasser har høy andel 
av læreplassene.
 →At å være lærebedrift blir mer attraktivt blant an -
net gjennom styrkede krav til seriøsitet og bruk av 
lærlinger ved offentlige innkjøp og anbud.
• Gi skolen ansvaret for å følge opp lærlinger det første året av 
læretiden, og sammen med lærling og arbeidsgiver differensiere 
oppfølging og varighet etter behov. 
• Etablere et nasjonale senter for yrkesfag.
• Gjennomføre en forpliktende opptrappingsplan med tusen nye 
fagskoleplasser årlig over fem år, i tråd med arbeidslivets behov.
• Gjennomgå dimensjoneringen av og finansieringen i fagskole-
sektoren for å sikre at utdanningstilbudene er tilgjengelige, 
relevante og har god kvalitet.
• Legge til rette for flere bransjeprogrammer og etter- og  
videreutdanningstilbud som tar i bruk fagskolenes kapasitet og 
kompetanse.
• Jobbe for flere desentraliserte fagskoletilbud som kan kombi -
neres med jobb.
• Legge til rette for fleksible løp i flere utdanningsprogrammer, 
der elevene får veksle mellom skole og arbeidsliv.
• Styrke stipendordningen.  
5. Et løft for kunnskap og mer desentralisert utdanning
Arbeidslivet vil fremover ha behov for et mer tilpasset og mangfoldig etter- og vi -
dereutdanningstilbud. Ap vil tette hullene i utdannings-Norge, og lansere en stor -
satsing på lokale utdanningssentre over hele landet som skal gjøre livslang læring 
mulig der folk bor ved å tilby etter- og videreutdanning, satsing på fagutdanning for 
voksne og utdanning av flere lærere og sykepleiere, på steder som ikke er dekket av 
de etablerte utdanningsinstitusjonene.
Arbeiderpartiet vil:
• Trappe opp antall nye studieplasser, særlig på områder som er 
viktige for arbeidslivet. 
• Styrke studienes arbeidslivsrelevans, og ivareta humaniora, 
samfunnsvitenskap og andre fagfelts egenart og selvstendige 
bidrag til et mangfoldig og kulturelt kompetent samfunn.• Lansere en storsatsing for lokale utdanningssentre over hele 
landet, med statlig finansiering og som hovedregel er eid av fylk -
ene eller det inngås partnerskapsavtaler med allerede etablerte 
studiesentre. Utdanningssentrene skal få et utvidet og særlig 
ansvar for å tilby utdanning til folk der de bor, basert på lokale 
kompetansebehov.
• Sørge for at målene om regionalt ansvar og lik tilgang til 
høyere utdanning i hele landet styrkes og følges opp av utdan -
ningsinstitusjonene gjennom oppdragsbrev og utviklingsavtal -
ene. 
• Legge frem opptrappingsplaner for nye studieplasser for hele 
landet på universiteter, høyskoler og fagskoler, og prioritere 
utdanninger innen viktige yrker der det mangler tilstrekkelig 
kvalifisert arbeidskraft. 
• Gi kommunene og helseforetakene plikt til å stille med prak -
sisplasser for profesjonsfagene som sykepleie- og lærerutdan -
ning.
• Stille tydelige nasjonale krav til universiteter og høyskoler om 
regional tilstedeværelse for å styrke det desentraliserte tilbudet, 
og endre finansieringssystemet slik at det gir bedre uttelling å 
satse på kortere studietilbud som etter- og videreutdanning.
• Styrke studiesentrene som regionale samlingspunkter for 
desentralisert utdanning sammen med universitetene og høg -
skolene.
• Styrke ordningen med Senter for fremragende utdanning 
(SFU), og utvide denne og andre ordninger som stimulerer til god 
utdanningskvalitet.
• Innføre en tillitsreform for universitets- og høgskolesektoren.
• Videreføre treprosentmålet i forskningspolitikken og legge 
frem en strategi for at forskning og utvikling i næringslivet utgjør 
to prosent av BNP innen 2030.  
• Innføre et forskningsløft for klima og omstilling.
16 17HELSE OG OMSORG
En felles offentlig helsetjeneste , styrt av felleskapet og finansiert over skatteseddelen, 
er det beste forsvaret mot økte forskjeller. Vi skal ha en helsetjeneste i verdensklasse 
der fagfolkene står i front, en tjeneste som vil satse mer på forebygging, som lytter til 
pasientene, og som er tilgjengelig for alle uansett hvem de er, og hvor de bor. Det er et 
felles ansvar å forhindre at koronapandemien fører til langvarige helseutfordringer for 
mennesker og grupper i samfunnet vårt.
I helse og omsorgspolitikken vil Arbeiderpartiet prioritere: 
• Et likeverdig helsetilbud over hele landet, basert på behov og 
ikke på den enkeltes betalingsevne.
• En folkehelsepolitikk som bidrar til å utjevne sosiale helsefor -
skjeller.
• Å sørge for nok folk på jobb, i faste og hele stillinger, med mu -
ligheter for praksis og videreutdanning i hele helsetjenesten.
• En kommunehelsetjeneste som er nær, oppdatert og forberedt 
på en befolkning i endring.
• Økt kapasitet i sykehusene og reduksjon i bruken av 
markedsmodeller, til fordel for mer tillit til helsepersonell, 
mer medvirkning for pasienter og bedre samarbeid på tvers i 
helsesektoren.
• Sterkere nasjonal helseberedskap, særlig legemiddeltilgang, 
akuttmedisin og kritisk helsepersonell, i hele landet.
• Styrking og prioritering av psykisk helsehjelp og rus, med 
både akuttilbud og lavterskeltjenester.
• En eldreomsorg som gir mer frihet og trygghet, innenfor en 
offentlig ramme.
• En gradvis utvidelse av den offentlige tannhelsen.
• Å unngå å øke egenandelene i helse utover prisvekst. 
1. Bedre kvalitet og kapasitet i sykehus i hele landet 
I en sterk, offentlig og solidarisk helsetjeneste er fagfolkene selve nerven og den 
ressursen vi må ta best vare på. Fagfolk må få tilgang til oppdatert teknologi og 
mulighet til kompetanseutvikling, slik at de alltid kan ligge i front i faget. Flere eldre 
gir større behov for flere ulike behandlingsplasser ved norske sykehus. Vi må bygge 
store nok bygg med rom til behandling og pleie, som også er gode arbeidsplasser for 
de som jobber der.
Arbeiderpartiet vil: 
• Gi mer penger til sykehusene gjennom økt grunnfinansiering.
• Satse på sterke lokalsykehus i hele landet. 
• Korte ned helsekøer ved å styrke tilbudet der køene er lange.
• Øke utrednings- og behandlingskapasiteten i poliklinikker på 
ettermiddager og kvelder.
• Sørge for at avtalespesialister er et reelt tilbud for alle uansett 
hvor de bor.2. Folkehelse – fellesskapets ansvar 
God helse skapes der folk lever, bor og arbeider. Vi må sørge for at alle samfunns -
sektorer er med på å forebygge og investere i god folkehelse. Et godt folkehel -
searbeid er helsefremmende og kan motvirke fremvekst av kroniske sykdommer i 
befolkningen. Forebyggende helsearbeid kan også hindre at mennesker blir stående 
utenfor arbeidslivet. Å utjevne økonomiske og sosiale forskjeller vil i seg selv 
fremme den norske folkehelsen.
Arbeiderpartiet vil: 
• Innføre daglig fysisk aktivitet i skolen.
• Legge til rette for gang- og sykkelveier og lett tilgjengelige og 
rimelige offentlige transportmidler ved daglig kommunikasjon for 
alle.
• Innføre et sunt, enkelt skolemåltid i løpet av dagen og gi 
skolene frihet til å organisere dette selv.
• At folkehelse settes på dagsorden i skolen, og at vi sikrer at 
barn får kunnskap om fysisk og psykisk helse i skolen.
• Gjennomgå og vurdere innstramminger i lovverket for reguler -
ing av markedsføring av usunn mat og drikke rettet mot barn og 
unge. 
• Føre en restriktiv alkoholpolitikk og opprettholde Vinmono -
polets samfunnsrolle.
• Reversere alle innskrenkninger som er gjort i abortloven de 
siste årene. 
• Avvikle nemndsystemet i abortloven mellom uke 12 og 18 og 
utrede et alternativ med trygg oppfølging og medisinsk veiledn -
ing mellom uke 12 og 18. Kvinnens selvbestemmelse skal sikres
• Styrke det forebyggende arbeidet for god folketannhelse.
• Gjennomføre en tannhelsereform, med gradvis utvidelse av 
den offentlige tannhelsetjenesten, der vi prioriterer unge voksne 
og grupper som ikke har mulighet til å få gjennomført nødvendig 
tannhelsebehandling.  
3. Rus og psykisk helse  
– tidlig innsats, kort vei til hjelp og sterkere ettervern.
Psykisk helse er like viktig som fysisk helse. For mennesker med psykiske helse -
plager er det helt avgjørende å få hjelp der de er, om det er på skolen, på et syke -
hjem eller på en arbeidsplass. Arbeiderpartiet mener psykisk helsevern og rusom -
sorg trenger et forpliktende løft, både når det gjelder tidlig innsats, behandling og 
ettervern.
For å sikre hjelp i hjemkommunen til mennesker med psykisk helseplager vil 
Arbeiderpartiet:
• Sørge for rask psykisk helsehjelp og lavterskeltjenester uten 
henvisning i alle kommuner.
• Innføre en nasjonal bemanningsnorm for skolehelsetjenesten i 
tråd med Helsedirektoratets anbefalinger.18 19• Forsterke den tidlige tverrfaglige innsatsen rundt elevene i 
skolen, slik at unge tidlig får hjelp med sine utfordringer,  
på rett nivå.
• Styrke samhandlingen mellom spesialisthelsetjenesten, 
fastlegen og kommunen for å fange opp mennesker som får avs -
lag eller blir satt på venteliste i psykisk helsevern, og sørge for at 
disse blir ivaretatt i kommunen.
For å styrke spesialisert psykisk helsevern vil Arbeiderpartiet:
• Plassere spesialister i front, slik at erfarne spesialister er med 
på å vurdere henvisninger, og prøve ut løsninger der alle henviste 
får muligheten til en vurderingssamtale. 
• Lage en forpliktende opptrappingsplan for psykisk helse og få 
ned behandlingskøene, slik at alle som har behov for akutt hjelp, 
får det.
• Stanse nedbyggingen av døgnplasser i psykisk helsevern og 
øke plassene der det er nødvendig, etter en grundig gjennom -
gang av dagens tilbud.
• Satse på desentralisert psykisk helsevern slik at det er kort 
vei til spesialister for folk i hele landet.
For en få mer sosialdemokratisk ruspolitikk vil Arbeiderpartiet: 
• Opprettholde et forbud mot narkotika.  
• Sikre en bedre livssituasjon og redusert stigma for personer 
med tung rusavhengighet gjennom en avkriminalisering for bruk 
og besittelse av mindre brukerdoser for tunge rusavhengige.   
• Evaluere bruken av ungdomskontrakter, ha en hovedregel 
om påtaleunnlatelse som reaksjon i møte med ungdom og første 
gangs forseelser og begrense hvor lenge bruk og besittelse av 
brukerdoser forblir på rullebladet. 
• Øke ressursene til politiets innsats mot narkotikasalg og 
-kriminalitet. 
• Gjøre det trygt å søke helsehjelp.  
• Gi kommunene økonomi og ressurser slik at de kan tilby 
helse- og sosialfaglige oppfølgingssamtaler, kartlegge rusbruk 
og samhandle med spesialisthelsetjenesten om videre helsehjelp 
og behandlingstilbud.  
4. Hjelp som er der når du trenger det, uansett hvor du bor
Folks trygghet avhenger av at hjelpen kommer når de trenger den og Arbeiderpartiet 
vil derfor satse tungt på akuttmedisin og distriktsmedisin. Både fødende kvinner og 
fagmiljø har over flere år ropt varsku om utviklingen i fødetilbudet i Norge. Arbeider -
partiet vil styrke fødetilbudet ved å styrke bemanningen, satse på følgetjenesten og 
bedre finansieringen.
Arbeiderpartiet vil:
• Forskriftsfeste responstider for ambulansetjenesten og sette 
en standard for kompetanse og akuttmedisinsk utstyr i ambu -
lansebilene og på ambulansebasene. • Avklare ansvarsforholdet mellom ambulansetjenesten og 
brann- og redningstjenesten, og kompensere kommunene for 
merbelastning ved bruk av brann- og redningstjenesten, der de 
må stille opp innen ambulansetjenestens ansvarsområde.
• Gjennomføre en statlig overtakelse av luftambulansen og  
utrede mulige modeller for samarbeid med ideell sektor.
• Øke bruken av lokalmedisinske sentre og helsehus og sørge 
for at disse blir tilført flere spesialisttjenester.
• Lage rekrutteringsordninger for helsepersonell i distriktskom -
muner.
• Sørge for at det tilbys desentralisert utdanning i relevante og 
kritiske helseyrker.
• Styrke bemanning på fødeavdelingene med mål om én-til-én-
oppfølging fra jordmor.
• Styrke jordmorstyrte fødestuer, og innføre en nasjonal ordning 
som sikrer at alle jordmødre i distriktskommuner får full stilling.
• Sikre at kvinner i kommuner med 90 minutters reisevei eller 
mer til sykehuset får følge av jordmor på vei til sykehuset.
• Sikre at alle kommuner kan oppfylle kravet om hjemmebesøk 
til nybakte mødre.  
Eldre: sjef i eget liv
Arbeiderpartiet  vil sikre alle en god alderdom, men eldre er ulike, og alderdommen 
har ulike faser. Derfor vil legge til rette for seniorer i arbeidslivet, for aktivitet og 
frihetsteknologi, for en aldersvennlig boligsektor og helhetlige hjemmetjenester, i 
tillegg til at vi vil sørge for god pleie og omsorg når behovet melder seg. 
Arbeiderpartiet vil: 
• Stimulere til at flere eldre står i arbeid.
• Ha en storsatsing på livslang læring.
• Sikre en god pensjon, og at den kan kombineres med å være  
i arbeid.
• Gjeninnføre «Den kulturelle spaserstokken», med kulturtilbud 
rettet særlig mot eldre. 
• Sørge for gode transportordninger som gir eldre mobilitet i 
hverdagen, som «de rosa bussene» i Oslo.
• Redusere barrierer for deltakelse på ulike samfunnsarenaer og 
i lokalsamfunnet, slik at pensjonistenes erfaring, kompetanse og 
ressurser kan komme til nytte også i arbeidslivet.
• Styrke samarbeidet mellom kommunen og frivillige for å utløse 
frivillighetsressurser, blant annet frivilligsentraler. 
• Ha en hjemmetjenestereform for å gjøre det best mulig å bo 
hjemme så lenge man kan og ønsker det.20• Sette krav til at kommunale tilbud henger sammen og inn-
rettes på en slik måte at eldre får mer frihet i bruk av offentlig 
tjenester, knyttet til hvor de vil reise med offentlig transport, hva 
slags mat de ønsker, og når og hvordan de mottar hjemmetjen -
ester.
• Motvirke ensomhet og styrke det psykiske helsetilbudet for 
eldre, både for hjemmeboende og de som bor på sykehjem eller i 
omsorgsbolig.  
For å sikre kvalitet i eldreomsorgen vil Arbeiderpartiet: 
• Gjennomføre en tillitsreform, der ansvaret for eldre på syke -
hjem og i hjemmetjenesten ivaretas av mindre, faste team, der 
brukerne får påvirke tilbudet mer, og der eldreomsorgen styres 
etter kvalitetskrav istedenfor stoppeklokke. 
• Tilby alle eldre over 75 år et hjemmebesøk fra kommunehelse-
tjenesten.
• Sørge for å opprette egne tverrfaglige team til å følge opp 
kvaliteten i omsorgstjenestene, og lære av de kommunene som 
har gode løsninger.
• Ha en opptrappingsplan for bemanning i eldreomsorgen, satse 
på ansattes kompetanse og på heltid som normen i helse- og 
omsorgssektoren.
• Sikre kompetanse på mat og ernæring ved norske sykehjem, 
tilrettelegge for å fremme næringsrik mat i og utenfor institus -
jonene og stimulere til ordninger med måltidsvenner.
• Sørge for tilstrekkelig med sykehjemsplasser og heldøgns 
omsorgsplasser for de som trenger det.
• Sikre at ektepar eller samboere som ønsker det, kan bo sam -
men de siste årene av livet når den ene har fått sykehjemsplass 
og den andre også er avhengig av omsorgstjenester. 
For å forebygge demens og hjelpe mennesker med demens  
vil Arbeiderpartiet: 
• Ha lavterskeltjenester for mennesker med demens, blant 
annet gjennom å øke bruken av demenskoordinatorer, innføre 
demensskoler for eldre og deres pårørende og gjeninnføre til-
skuddsordningen for dagtilbud for demenssyke.
• Investere i tidlig diagnostisering, slik at folk får behandling 
tidligere.
• Investere i demensvennlig velferdsteknologi.Klima
Klima og natur: Rammen rundt all annen politikk
Menneskeskapte klimaendringer  og global oppvarming er den mest alvorlige trusselen 
mot livsgrunnlaget på jorda. Vi trenger en rettferdig klimapolitikk som kutter utslipp og 
skaper jobber på en rettferdig måte. I fremtiden vil de tryggeste arbeidsplassene være 
natur- og klimavennlige. Norge har de beste forutsetningene for å bygge ny, klimavennlig 
industri basert på ren, norsk energi. Natur- og klimapolitikk må bli en ramme rundt all 
annen politikk.
VÅRE VIKTIGSTE SAKER
1. Klima  skal være rammen 
Arbeiderpartiet legger Norges klimamål til grunn. De skal nås. Vi vil ta ansvar for å 
gjøre samfunnet vårt og økonomien vår bærekraftig, slik at vi oppfyller vår del av 
kontrakten med kommende generasjoner. Vi vil bygge på FNs bærekraftsmål og ta 
hensyn til sosial, økonomisk, geografisk og miljømessig bærekraft i våre beslutnin -
ger. Vi skal bidra til store utslippskutt i andre land, samtidig som vi oppfyller våre 
egne klimamål. Vi skal sørge for fremtidig verdiskaping og inntekter til fellesskapet. 
Vi skal utvikle eksisterende arbeidsplasser og skape nye, trygge jobber, og veien dit 
må være rettferdig, inkluderende og forståelig for alle som berøres.
Arbeiderpartiet vil: 
• Kutte 55 prosent av de norske klimagassutslippene målt mot 
1990 innen 2030, som en del av våre forsterkede mål under 
Parisavtalen. Denne forpliktelsen gjelder hele økonomien og alle 
sektorer og klimagasser. Norge skal oppfylle denne forpliktelsen 
i samarbeid med EU i tråd med klimaavtalen mellom Norge, EU og 
Island. I 2050 skal Norge være karbonnøytralt. 
• Øke CO2-avgiften frem mot 2030 slik at Norges klimamål nås. 
Økningen skal skje gradvis. Effekten på bensinog dieselprisene 
skal reduseres og veibruksavgiften geografisk differensieres for å 
sikre at utslippskutt fra transport er sosialt og geografisk rettfer -
dig. Dette skal sikre at effekten på pumpeprisen blir begrenset. 
• Innføre konkrete mål for utslippskutt for hver enkeltsektor og 
-næring i Norge. Målene skal utvikles i samarbeid med berørte 
næringer og følge det felles klassifiseringssystemet som nå ut -
vikles i Europa. Det skal etableres et system for jevnlig og forplik -
tende oppfølging av tiltak og måloppnåelse. 
• Øke støtten til satsinger som karbonfangst, havvind, hydro -
gen, batteriteknologi, bioøkonomi og grønn skipsfart, blant annet 
gjennom å gjennomføre en skattereform slik at det blir mer at -
traktivt å investere i klimavennlige næringer. 
• Starte fullskala prosjekter for karbonfangst- og lagring både i 
sementproduksjonen i Brevik og i avfallsforbrenningen på Klem -
etsrud. Staten skal i tillegg medfinansiere et transportanlegg 
med skip og lagringsanlegg i Øygarden og brønner i Nordsjøen.22• Skjerpe kravene til avfallshåndtering, slik at avfallet sorteres, 
videreforedles og brukes på nytt som råstoff.
• Legge til rette for bedre og flere innsamlingsordninger, mot -
taksanlegg og gjenvinningsanlegg for plast, og sørge for at all 
emballasje i bruk i Norge er egnet for gjenbruk eller resirkulering 
senest innen 2030.v
• Satse på næringsutvikling knyttet til klimavennlig transport på 
områder som tungtransport og skipsfart.
• Satse på grønn næringsutvikling som sikrer bærekraftig 
utvikling, utslippskutt og mindre naturavtrykk i alle våre 
primærnæringer.
• Vurdere krav om at selskaper måler og er åpne om klima -og 
miljøfotavtrykket og relaterte risikovurderinger, minst på linje 
med eksisterende krav i EU.
• At Norge bruker EØS-avtalen til tett oppfølging av EUs Green 
New Deal.  
2. Kutte utslipp og ta vare på naturen der vi bor. 
Strand, skog, fjell og fiskevann skal være tilgjengelig for alle. Retten til naturop -
plevelser og natur er en grunnleggende rettighet i landet vårt, likevel ser vi at den 
utfordres. Strandsonen bygges ut, og viktige frilufts- og naturområder bygges ned.
Det skal være enklest mulig å ta vare på naturen, og kutte utslipp i lokalmiljøet.
Arbeiderpartiet vil: 
• Grunnlovsfeste allemannsretten og styrke den gjennom  
lovverk, oppkjøp og reguleringer.
• Utvikle klimabudsjett i kommunene slik at de kan sette seg 
konkrete og forpliktende klimamål og utvikle bedre ordninger for 
å rapportere utslipp.
• Gi hensynet til natur og klima større vekt i plan-  
og bygningsloven.
• Arbeide for mekanismer som gjør at utbygger som bygger ned 
skog, jord eller annen natur, skal kompensere for det ved å res -
taurere natur andre steder gjennom et såkalt naturbidrag.
• Styrke kommunenes rolle og kompetanse i natur- og klima-
arbeidet, med særlig vekt på bærekraftig arealforvaltning.
• Sikre at grøntområder er lett tilgjengelige for alle i tettbygde 
områder.
• Satse på gang- og sykkeltiltak.
• Sørge for flere bildelingsløsninger og gjøre biloppstillings-
plasser for bildeling tilgjengelige nær knutepunkter og i nye 
større bolig- og næringsprosjekter. 
3. Natur: Ta vare på naturen for fremtidens velferd 
Vi må sikre vekst og velferd i fremtiden uten å ødelegge naturen. Naturen er selve 
grunnlaget for velferden vår.En økonomi i balanse er avhengig av en natur i balanse. Arbeiderpartiet vil stanse 
tapet av natur. Vi kan bygge smartere, planlegge bedre og ta klokere valg for å bev -
are den mest sårbare naturen.
Norge skal ha både levedyktige rovviltstammer og trygge områder for beite. Denne 
todelte målsetningen er grunnlaget for vår politikk, og regelverk og forvaltning skal 
støtte opp under den.
Arbeiderpartiet vil:
• Gjennomføre en utredning av naturrisiko for norsk økonomi 
etter modell fra Klimarisikoutvalget.
• Etablere «Naturkur» etter modell av «Klimakur», for å bidra til 
at Norge opprettholder et mangfold av økosystemer i god økolo -
gisk tilstand.
• Utarbeide en nasjonal plan for å opprettholde og restaurere 
natur i tråd med internasjonale forpliktelser.
• Utrede hvordan norske statlig eide selskaper skal redusere 
naturrisiko for sin virksomhet, i tråd med FNs bærekraftsmål.
• Utrede hvordan vi gjennom norsk lovverk kan sørge for at nor -
ske selskaper i utlandet ikke bidrar til alvorlige skader på miljøet.
• Intensivere arbeidet med å redde truede norske arter og 
naturtyper.
• Videreføre den todelte målsetningen om å både ha levedyk -
tige rovviltstammer og et aktivt beitebruk.
• Sikre en bærekraftig rovviltbestand i tråd med Stortingets 
forlik, naturmangfoldloven og våre internasjonale forpliktelser.
• Ha en tydelig og konsekvent soneforvaltning og et effektivt 
regime for uttak av rovvilt når det ikke truer bestandens overlev -
else. Det skal også være aktiv forvaltning av rovdyr i rovdyrpriori -
terte områder når bestandsmål er oppfylt.
• At fellesskapet ved rovdyrskade tar ansvar for å kompensere 
eiere av beitedyr.25Andre viktige saker
Bolig
Alle har rett til en trygg og god bolig. Den norske boligmodellen bygger på at folk skal 
kjøpe og eie egen bolig. Det er store økonomiske forskjeller i boligmarkedet, både 
geografisk og mellom enkelthusholdninger. Vi mener at bolig skal være et sted å bo, 
ikke et spekulasjonsobjekt. 
En fremtidsrettet boligpolitikk skal bidra til å jevne ut  forskjeller og samtidig ta hensyn 
til klima og natur. 
For å bygge flere boliger vil Arbeiderpartiet: 
• At kommunene må legge til rette for kommunale tomter og 
rimelige boliger for førstegangsetablerere og studentboliger. 
• Utrede en statlig rentekompensasjonsordning for kommunale 
tomtekjøp, som skal legge til rette for boligbygging, gjerne med 
nye eieformer. 
• Legge til rette for at kommunene i samarbeid med aktører 
som boligbyggelagene kan bygge boliger til folk med begrenset 
egenkapital. 
• Trappe opp studentboligbyggingen med mål om 3000 bygde 
boliger i året. 
For å få flere som trenger bolig, inn i boligmarkedet vil Arbeiderpartiet: 
• Øke utlånsrammene i Husbanken slik at flere kan få startlån. 
Husbanken skal kunne brukes som virkemiddel også for 
førstegangsetablerere. 
• Utvide Husbankens mandat, særlig rettet mot leiemarkedet og 
en «tredje boligsektor». 
• Gi kommunene mulighet til å tildele startlån til unge med liten 
egenkapital og gode inntektsutsikter. 
• Oppfordre kommuner til å bruke «fra leie til eie» eller andre 
lignende initiativer som utgangspunkt i lokal boligsosial planleg -
ging. 
• Øke tilskudd til kommunalt boligsosialt arbeid og etablere flere 
ikke-kommersielle utleieboliger. 
• Unngå for sterk konsentrasjon av kommunale boliger i ett 
område. 
• Fryse BSU-ordningen (Boligsparing for ungdom) på 25 000 
kroner i året og 300 000 kroner totalt og begrense ordningen til å 
gjelde førstegangs boligkjøp.  26 27Justis og beredskap
Alle i Norge skal føle seg trygge – uansett hvor de bor, og hvilken bakgrunn de har. 
Likevel opplever mange i dag at denne grunnleggende tryggheten er svekket. Den 
er redusert av et mindre tilstedeværende og mer sentralisert politi, av lange køer 
i rettsvesenet og av økende klasseskiller, også i justissektoren. Vi vil prioritere flere 
politifolk i lokalmiljøene, og vi vil gjennomføre en særlig innsats i byene for å forebygge 
og bekjempe gjengkriminalitet.
Koronakrisen avdekket store mangler i beredskapen i helsetjenesten. Den må styrkes. 
Også den nære beredskapen – brann- og redningsvesenet, nærpolitiet, Sivilforsvaret 
og ambulansen – må styrkes for at vi skal stå bedre rustet i neste krise. De ulike delene 
av samfunnsberedskapen må henge bedre sammen.
Terroren 22. juli og koronapandemien demonstrerte at selv et av verdens tryggeste 
samfunn er sårbart. Naturkatastrofer, terror, alvorlig kriminalitet, digitale angrep og 
pandemier er bare noen av truslene vi må beskytte oss bedre mot i tiden som kommer. 
De ulike delene av samfunnsberedskapen må henge bedre sammen. Ressursene skal 
finne hverandre bedre enn i dag. Vårt mål er bedre samordning og samlokalisering av 
nødmeldingssentralene slik at etatene kan trene mer sammen. Vi vil forebygge mer, og 
vi må hegne om samfunnsmodellen vår. Den gir høy tillit mellom folk og gjør at vi stoler 
på hverandre. Det er det sterke fellesskapet som best kan forebygge og beskytte oss 
mot trusler og kriser.
Arbeiderpartiet vil: 
• Satse på et politi med sterk lokal forankring, med mer res -
surser til politidistriktene og økt grunnbemanning. 
• Gjennomføre et reelt etterforskingsløft gjennom en egen sat -
sing på etterforskere og påtalemyndigheten i politiet, slik at ofre 
for kriminalitet ikke står i uverdige køer i straffesakskjeden. 
• Forby deltakelse i og rekruttering til kriminelle gjenger og øke 
straffenivået for organisert kriminalitet.
• Øke antallet patruljer i politidistriktene slik at politiet kommer 
når folk trenger dem. 
• Sørge for at det utdannes nok politifolk og vurdere gjenåpning 
av nedlagte studiesteder. 
• Etablere «nærtjenestesenter» over hele landet, som skal 
sikre at folk har kort vei til tjenester som juridisk rådgivning og 
rettshjelp og utstedelse av førerkort og pass. 
• Gjennomføre en evaluering av nærpolitireformen. 
• Styrke politiets arbeid med å følge opp bekymringsmeldinger 
om radikalisering. 
• Gjennomføre en tillitsreform i justissektoren i samarbeid med 
ansatte og tillitsvalgte, som sikrer færre mål, mindre detaljstyring 
og mindre unødvendig rapportering. 
• Nedsette en totalberedskapskommisjon.
• Revitalisere arbeidet med kultur og ledelse i sektoren, som ble 
igangsatt etter Gjørvkommisjonen. • Redusere køene i domstolene betraktelig, blant annet ved å 
øke ressursene til domstolene og påtalemyndigheten. 
• Fortsette digitaliseringen av domstolene, legge til rette for at 
flere saker kan løses gjennom mekling og videreutvikle prosjek -
ter som «hurtigbehandling av straffesaker».
• Sikre en desentralisert domstolsstruktur som ivaretar folks 
rettsikkerhet og tjenester nært folk i hele landet, og legge til 
rette for moderat spesialisering. 
• Styrke de frivillige rettshjelpstilbudene, etablere en ny 
rettshjelpsmodell som sikrer at flere utsatte grupper får 
rettshjelp, og tilby rettshjelpsveiledning til folk over hele landet i 
nærtjenestesentre.
• Legge frem en mer ambisiøs nasjonal opptrappingsplan mot 
vold og overgrep mot barn og mot vold i nære relasjoner. 
• Utvide kriminalomsorgen med flere fengselsplasser og opp-
rettholde en desentralisert fengselsstruktur.
• Nedsette en totalberedskapskommisjon som blant annet skal 
vurdere: 
 →bedre tilgang til analyser som ser risiko og bered -
skap under ett. 
 →hvordan de ulike departementenes, frivillighetens 
og lokale beredskapsressurser kan samarbeide 
bedre.
• Legge til rette for flere regionale øvings- og beredskapssentre 
for samtrening og kompetansebygging mellom nød og beredska -
psetatene og de frivillige beredskapsorganisasjonene.
• Jobbe for at staten tar alle kostnadene og ansvaret for drift av 
nødnett for alle nødetater. 
Familie
Godt utbygde offentlige velferdstjenester er en forutsetning for å gi frihet til alle typer 
familier. Arbeiderpartiet vil derfor styrke det universelle velferdstilbudet til barn og 
unge. Det vil bidra til sterkere fellesskap og mindre forskjeller i samfunnet. Alle skal 
kunne kombinere arbeid med familieliv. 
Arbeiderpartiet vil: 
• Styrke det universelle velferdstilbudet for barn og unge gjen -
nom å prioritere velferdstjenester som omfatter alle barn. 
• Sørge for at barn med særskilte behov får oppfølgingen og 
tilretteleggingen de har behov for også i skolefritidsordningen, 
tilsvarende rettighetene opplæringslovens gir gjennom  
skoledagen. 
• Videreføre en tredelt foreldrepermisjon og sikre mor mulighet 
til å amme i tråd med helsefaglige råd. 
• Sikre at mødre ikke får kutt i permisjonstiden dersom de føder 
før termin, og at ikke permisjonen starter å løpe dersom de føder 
senere enn termin. 28 29• Beholde dagens fedrekvote og styrke fedres rettigheter. 
• Fjerne kontantstøtten og erstatte den med en ventestøtte for 
de som ikke har fått barnehageplass. 
• Opprettholde barnetrygden på dagens nivå. 
• Gjennomgå ordningen med brillestøtte til barn, og innføre en 
ny ordning som skjermer familier med store brilleutgifter til barn. 
Likestilling, inkludering og antirasisme:  
Et likestilt samfunn er et fritt samfunn 
Arbeiderpartiet skal føre en offensiv og målrettet likestillingspolitikk som gjør at alle 
inkluderes i samfunnet, uavhengig av kjønn, seksuell orientering, funksjonsevne og 
etnisitet. Store forskjeller mellom kjønnene i skoleprestasjoner og gjennomføring i 
skolen, i arbeidslivet, i lønnsnivå, i familieliv og i helse truer det likestilte samfunnet. 
Arbeiderpartiet skal bygge ned hindre for deltakelse, styrke arbeidet mot diskriminering 
og for et mer inkluderende samfunn.
Arbeiderpartiet vil:
• Opprette et eget trepartssamarbeid for likestilling. 
• Sørge for økt mangfold i arbeidslivet samt bedre representas -
jonen mellom kjønnene i de bransjene der dette går for sakte.
• Innlemme FN-konvensjonen om rettigheter til mennesker med 
nedsatt funksjonsevne (CRPD) i den norske menneskerettighets-
loven.
• Øke støtten til organisasjonene som jobber for økt likestilling. 
• Innføre nye lovendringer og tiltak for å bekjempe netthets.
• Jobbe for universell utforming og tilgjengelighet slik at alle 
kan delta i samfunnet.
• Jobbe for at offentlige virksomheter går foran og jobber aktivt 
for rekruttering av ansatte med flerkulturell bakgrunn.
• Iverksette ny handlingsplan for LHBT+- personer med fokus  
på levekår.
• Utarbeide ny handlingsplan mot rasisme med konkrete tiltak.
• Fjerne statsstøtten til Human Rights Service.
•  Jobbe for at flest mulig norske ungdomsskoleelever får tilbud 
om besøk til 22. juli-senteret og/eller Utøya. 
Trygg og klimavennlig transport i hele landet
Veier, jernbane, havner og flyplasser binder Norge sammen og er helt avgjørende 
for bosetting og arbeidsplasser. Det offentlige må ha hovedansvaret for at denne 
infrastrukturen fungerer godt. Det er behov for en mer helhetlig utvikling av infrastruktur. 
Arbeiderpartiets viktigste prioriteringer i samferdselspolitikken er å: 
• Kutte utslippene fra transportsektoren, slik at vi når våre inter -
nasjonale klimaforpliktelser.
• Bygge sterkere bo- og arbeidsregioner og styrke rammebetin -
gelsene for norsk næringsliv.• Forhindre sosial dumping i transportsektoren - et seriøst 
arbeidsliv.
• Samferdselsinvesteringer skal styrke norske bedrifter med 
norske lønns- og arbeidsvilkår.
• Visjonen om null drepte og hardt skadde i trafikken er viktig. 
Vi vil intensivere den forebyggende innsatsen.
Les mer om de konkrete satsingene i partiprogrammet og 
 i vårt alternative opplegg for nasjonal transportplan.
Kultur og idrett
Arbeiderpartiet vil sørge for at kulturopplevelser av god kvalitet er tilgjengelig for alle, 
uavhengig av bosted og bakgrunn. Vi vil bygge ned terskler for deltakelse og fremme 
det brede kulturlivet i alle kommuner og fylker gjennom et nytt «Kulturløft». 
Arbeiderpartiet vil sikre gode idrettstilbud som er tilgjengelige for alle, særlig for barn 
og unge. Da må vi bygge ut anlegg og legge til rette for at terskelen for deltakelse er 
så lav som mulig. Deltakelse må være billigst mulig, og det må arbeides for å redusere 
utstyrspresset.
Arbeiderpartiet vil: 
• Gjennomføre et nytt kulturløft, der de statlige midlene i større 
grad enn i dag, kommer hele landet til gode og der kulturens an -
del av statsbudsjettet igjen gradvis økes til én prosent.
• Senke tersklene for deltakelse slik at flere, særlig barn og 
unge, får mulighet til å delta i kulturaktiviteter. 
• Bedre kunstnernes levekår gjennom en kunstnerøkonomi-
reform.
• Innføre regionale kulturfond. 
• Gi full momskompensasjon til idrett, frivillighet og kultur. 
• Avvikle gaveforsterkningsordningen, fordi den offentlige støt -
ten ikke skal være betinget av private donasjoner. 
• Styrke den regionale filmsatsingen og øke produksjons -
midlene til norsk film. 
• Sikre en desentralisert kinostruktur. 
• Gjeninnføre en boklov som sikrer fastprissystemet. 
• Innføre en ny festivalstøtteordning som sikrer kvalitet og 
forutsigbarhet for festivalene. 
• Styrke museene med vekt på formidling og faglig utvikling. 
• Sikre at flere barn får mulighet til å delta i kulturskolene til en 
rimelig pris. 
• Bidra til at meråpne bibliotek skal videreutvikles som en aktiv 
møteplass for kunnskap, debatt og kulturformidling, og sikres 
mulighet til å låne ut digitale verk. 
• Ta vare på den norske og den samiske kulturarven,  
• Anerkjenne og satse på samisk kultur, film, musikk og hånd -
verkstradisjon.30 31• Ha et nasjonalt samisk kulturløft.
• Ha politikk som støtter opp om alt det positive ved digital 
spillkultur, og som forebygger eventuelle negative sider ved 
dataspill. 
• Ruste opp og bygge flere idrettsanlegg og lage en nasjonal 
plan for idrettsanlegg sammen med idrettsbevegelsen som dan -
ner grunnlaget for prioritering av spillemidlene. 
• Gjøre momskompensasjon for idrettsanlegg regelstyrt. 
• Legge til rette for nærmiljøanlegg og egenorganisert idrett. 
• Videreføre ordningen med ekstra spillemidler i pressområder.
• Bevare og beskytte Norsk Tippings enerett og sikre at over -
skudd fra Norsk Tipping til idretts-, kultur- og frivillighetsformål 
ikke går til kommersiell virksomhet. 
• Jobbe for å redusere etterslepet i utbetaling av spillemidler 
slik at det blir kapital til aktvitet for barn og unge og realisering av 
nye anlegg. 
• Sikre at alle innbyggere har mulighet til gratis lån av utstyr til 
trening og friluftsliv. 
By og land – hand i hand
Arbeiderpartiet vil føre en politikk for sterkere fellesskap, vekst og utvikling i hele 
landet. Vi vil snu sentraliseringen og fremme en helhetlig strategi for statlig nærvær i 
regionene, der statlig tilstedeværelse sikrer velferdstjenester nær befolkningen, og der 
offentlige etater og institusjoner bidrar til lokale arbeidsplasser og kompetansemiljøer. 
 Dersom tvangssammenslåtte fylker ønsker å endre sine grenser for å bedre kunne løse 
oppgavene, vil Arbeiderpartiet i regjering gå i dialog med fylkene for å få til dette på en 
fornuftig, helhetlig og ansvarlig måte. 
De store byene våre kjennetegnes av et stort mangfold. Storbyen skal være et trygt og 
sunt sted å være for alle innbyggere, der mennesker fra ulike bakgrunner med ulike liv 
lever sammen. Byene er viktige motorer i norsk økonomi og spiller en avgjørende rolle i 
å nå våre klimamål. 
For å sikre levende distrikter og optimisme i hele landet vil Arbeiderpartiet: 
• Innføre nærhetsprinsipper for statlig styring: 
 →statlige virksomheter skal organiseres slik at kom -
petansen ligger så nært innbyggerne som mulig.
 →nye statlige arbeidsplasser skal legges utenfor 
Oslo, med mindre helt åpenbare grunner tilsier noe 
annet. Veksten innenfor eksisterende statlige ar -
beidsplasser skal fordeles mer rettferdig mellom by 
og land. 
 →Bygge sterke kompetasnemiljøer i hele landet 
gjennom en jevnere fordeling av offentlige ar -
beidsplasser.  →ingen vedtak om nedleggelser av statlige tjen -
estesteder skal gjøres i neste stortingsperiode med 
mindre det er avgjørende for å ivareta viktige nasjon -
ale interesser. 
 →digitalisering skal tas i bruk for å sikre eksister -
ende arbeidsplasser og utvikle tilbudene der innbyg -
gerne er.
• At det skal innføres en regel om distriktspolitisk konsekven -
sanalyse av alle reformer. 
• Utvikle «regionavtaler» mellom staten, kommuner og regioner, 
som skal sikre utvikling og vekst i hele landet og langsiktige ram -
mer for næringsliv, transport, bosetting, utdanning og velferd. 
• Samle ulike offentlige tjenester slik at man får større fag -
miljøer selv om hver enkelt etat har få ansatte. Flere statlige 
stillinger bør lyses ut med mulighet for kontorsted utenfor hoved -
kontoret. 
• Videreføre og utvikle ordningen med differensiert ar -
beidsgiveravgift.
• Arbeide for å halvere ferjetakstene i løpet av kommende 
stortingsperiode i samarbeid med fylkeskommunene, og senke 
inngangskostnaden for å kunne benytte Autopass. Endringene 
skal finansieres av staten.
• Utarbeide en nasjonal gjennomføringsplan for skredsikring 
av alle strekninger med høy og middels skredfaktor på riks- og 
fylkesveinettet.
• At inntektssystemet for kommuner og fylkeskommuner sikrer 
et likeverdig tjenestetilbud i hele landet.
• Gjøre tilgang til høykapasitets internett til en rettighet på lik 
linje med strøm og arbeide for nye teknologiske løsninger, som 
for eksempel 5G, til hele landet.
For å sikre det gode liv i storbyene vil Arbeiderpartiet:
• Utvikle storbyområdene med boliger og arbeidsplasser slik 
at det meste av persontransporten kan gjennomføres til fots, på 
sykkel eller med kollektivtrafikk. 
• Øke takten i boligbyggingen og sørge for rimeligere boliger av 
god kvalitet slik at folk skal kunne komme inn på boligmarkedet i 
tråd med prinsipper for arealeffektiv og klimavennlig byutvikling. 
• Utforme grønne og trivelige gater og byrom som også bidrar til 
bedre overvannshåndtering i møte med klimaendringer. 
• At staten skal bidra med inntil 70 prosent av utbyggingskost -
nadene i store kollektivprosjekter i og rundt de største byene. 
• Bygge idrettsanlegg i byer hvor det er mangel på flerbruk -
shaller, som også kan brukes til uorganisert idrett og fritidstil -
bud for barn og unge, og fremme fysisk aktivitet ved å bygge ut 
nærmiljøanlegg, turløyper og treningsanlegg i nærmiljøene, som 
er tilgjengelige for alle. 33• Forsterke områdesatsingene i storbyene og vektlegge inte -
grering, norsk språk, arbeid og forebygging blant barn og unge i 
disse satsingene. 
• Iverksette tiltak mot ensomhet i samarbeid med frivilligheten. 
• Sikre trygge byer, blant annet gjennom mer tilstedeværende 
politi, mer ressurser til forebygging og økt innsats mot gjeng -
kriminalitet. 
• Sikre at storbyene er gode vertskommuner for de høyere ut -
danningsinstitusjonene.  
Nordområdene: En ny giv 
Det er behov for en ny giv i nordområdepolitikken. Arbeiderpartiet vil fornye og 
forsterke innsatsen og har større ambisjoner for utviklingen i nord enn det vi ser i dag. 
Nordområdene er Norges viktigste strategiske satsingsområde. Nordområdepolitikken 
må nærmere folk og bety noe for deres hverdag. Den nye nordområdepolitikken må snu 
den negative befolkningsutviklingen, utnytte de lokale verdiene til å skape vekst og 
grønn utvikling og fremme nye initiativer for samarbeid med våre naboer.
For å få en ny giv i nordområdepolitikken vil Arbeiderpartiet: 
• Sørge for lokal verdiskaping fra næringsvirksomhet i nord, 
gjennom tydelige krav om arbeidsplasser, inntekter til kom -
munene og oppbygging av lokal leverandørindustri, samt oppde -
ling av store anbud. 
• Styrke det institusjonelle samarbeidet mellom landene og 
folkene i nord, som Arktisk råd og Barentsrådet. 
• Styrke den utenriks- og sikkerhetspolitiske dialogen i nord, 
og etablere felles møteplasser for å diskutere sikkerhetspolitiske 
utfordringer og forsterke folk-til-folk-samarbeidet, gjennom å 
styrke Barentssamarbeidet og Barentssekretariatet. 
• Øke kvaliteten i en god nordnorsk skole basert på regionens 
særtrekk og styrker, og opprette et skoleutviklingsprogram som 
støtte for kvalitetsutvikling i kommunene. 
• Gjennomføre et nytt forskningsløft i nord. 
• Utarbeide en industriplan for Norskehavet og Barentshavet. 
• Fornye vår helhetlige forvaltning av havet gjennom å etablere 
et program for sameksistens i kystsonen, som forener næringsliv 
og naturverdier. 
• Etablere et industriprogram for sirkulærøkonomi i nord. 
• Gjøre nordområdene ledende innenfor utslippsfri transport, 
gjennom egne elektrifiseringssatsinger for elektriske fly og  
til havs. 
• Satse kraftfullt på klima og miljø på Svalbard og gjøre Svalbard 
til et foregangssamfunn for sirkulærøkonomi og et utslippsfritt 
samfunn. 
• Satse på aksen Andøy-Narvik-Tromsø-Svalbard i rom- 
industrien, arbeide for et nasjonalt senter for jordobservasjon i 
Tromsø og et nasjonalt innovasjonssenter for rombasert virksom -
het på Andøya, og sikre at Andøya Spaceport realiseres raskt.Migrasjon
Norge har et ansvar for å hjelpe mennesker som flykter fra krig og forfølgelse. Asyl- og 
innvandringspolitikken er basert på våre internasjonale forpliktelser og skal bygge opp 
under den norske samfunnsmodellen med små forskjeller og like muligheter, høy tillit og 
sterkt samhold. Vi ønsker en mer kontrollert innvandring gjennom en helhetlig politikk 
som er mer rettferdig, mer human og mer bærekraftig for det norske samfunnet.
Innvandringen har gjort Norge til et mer mangfoldig samfunn. Arbeiderpartiets hovedmål 
for integreringsarbeidet er å få flere i arbeid, bygge sterke felleskap, fremme likestilling 
og bekjempe negativ sosial kontroll.
Arbeiderpartiet vil: 
• Øke Norges bidrag til UNHCR for å sette organisasjonen bedre 
i stand til å ivareta rettighetene til mennesker på flukt.
• Bygge opp en solidaritetspott i utviklingsbudsjettet på minst 5 
milliarder kroner for å bedre forholdene for mennesker på flukt og 
lokalsamfunnene som mottar flyktninger.
• Hjelpe flere gjennom kvoteflyktningordningen.
• Forhindre at flere legger ut på en farlig flukt og ha en effektiv 
bekjempelse av irregulær migrasjon.
• Innføre et klarere skille mellom hvem som får konvensjons-
status og subsidiær beskyttelse, innenfor rammene av inter- 
nasjonale forpliktelser.
• Opprettholde tilliten til asylordningen gjennom et effektivt 
returarbeid.
• Prioritere barnefamilier gjennom kvoteflyktningordningen.
• Sikre at barnets beste er et grunnleggende hensyn i behan -
dlingen av asylsaker som berører barn.
• Innføre bedre og mer langsiktige økonomiske støtteordninger 
for kommuner som bosetter flyktninger med særlige behov, for å 
sikre at alle som har fått oppholdstillatelse, blir bosatt så fort  
som mulig.
• Starte kvalifisering for arbeid allerede i mottak og styrke kom -
petanselinjen i norsk integreringspolitikk.
• Gjøre det lettere å gjennomføre opplæring og kvalifisering av 
innvandrere i bedrifter.
• At yrkesmål skal inngå i den enkeltes integreringsplan, basert 
på gjennomført kompetansekartlegging.
• Gjennomgå introduksjonsordningen for å sikre tettere samar -
beid mellom involverte aktører og en raskere vei ut i aktivitet for 
den enkelte.
• Involvere frivillige organisasjoner i aktivitetstilbudet for 
asylsøkere og tilrettelegge for frivillig arbeid for asylsøkere som 
ikke har arbeidstillatelse.
• Legge til rette for språkpraksisplasser i frivillige organisa-
sjoner, blant annet gjennom tilskuddsordninger.34• Kreve at partene i arbeidslivet sikrer nødvendig kompetanse 
om negativ sosial kontroll blant sine ledere og tillitsvalgte.
• Øke antall minoritetsrådgivere i skolen, slik at elever på  
videregående skole kan søke råd hos denne tjenesten uavhengig 
av hvilken skole de går på. 
Utenriks og forsvar 
Arbeiderpartiets utenrikspolitikk skal ivareta norske interesser og er forankret i våre 
grunnleggende sosialdemokratiske verdier: frihet, likhet og solidaritet. Norge skal være 
et engasjert og gjenkjennelig medlem av det internasjonale samfunnet. Hovedlinjene i 
norsk utenrikspolitikk skal bestå: FN-medlemskapet, NATO-alliansen og EØS-avtalen. 
Men i en tid preget av mer uro og uforutsigbarhet trenger vi flere bein å stå på i 
utenrikspolitikken. Vi må evne å balansere og bygge nye allianser. 
Vi må også løfte klimapolitikken inn i handels- og utenrikspolitikken i bred forstand. 
Klimaendringene er vår tids største utfordring og påvirker konfliktmønstre, allianser og 
styrkeforhold. En mer rettferdig verden må bygges på ren energi, lavere klimagassutslipp 
og bedre forvaltning av sårbar natur. 
Utviklingspolitikk risikerer å bli en omfattende samling gode formål, uten reelle 
prioriteringer. Norge kan heller ikke gjøre alt alene. Vi må mer enn i dag styre vår 
innsats slik at den får størst mulig effekt. Målet for utviklingspolitikken må være 
samfunnsendring. Vi vil fortsatt bruke én prosent av Norges bruttonasjonalinntekt til 
internasjonal utviklingsinnsats.
Forsvaret skal ivareta Norges sikkerhet, trygghet og handlefrihet. Basert på NATO-
alliansen skal Forsvaret avskrekke og forebygge krig og konflikt. For å håndtere nye 
og mer sammensatte trusler trenger Norge et sterkt forsvar, moderne utrustet og med 
høykompetent personell. Vi må styrke Forsvarets evne til å håndheve norsk råderett 
i hele vårt territorium til lands og til havs. Vi vil øke forsvarsevnen og den militære 
tilstedeværelsen i Nord-Norge. Menneskene er Forsvarets viktigste kapasitet og 
ressurs. Forsvaret trenger flere folk og de forsvarsansatte må ha gode rammevilkår.
Arbeiderpartiet vil: 
• Føre en robust og balansert sikkerhetspolitikk for å ivareta 
Norges trygghet og handlefrihet, våre interesser og verdier.
• Holde fast ved NATO-samarbeidet og samtidig gi norsk sik -
kerhetspolitikk flere bein å stå på ved å forsterke samarbeidet i 
Norden, med Tyskland og andre nærstående land i og utenfor EU.
• Gjøre klima og natur til en hovedprioritet i utenrikspolitikken 
og utbygging av fornybar energi til den viktigste enkeltsatsingen i 
norsk utviklingspolitikk.
• Sørge for at Norge leder an i det internasjonale klimaarbeidet 
på områder hvor vi har fortrinn, som i utviklingen av karbonfangst 
og -lagring, fornybar kraft og grønn skipsfart, og i arbeidet for 
bærekraftige verdenshav.
• Løfte fem hovedmål i utviklingspolitikken: kutte klimaut -
slipp og bevare natur, bekjempe ulikhet, gi flere kvinner rett til å 
bestemme over egen kropp, stille opp med humanitær nødhjelp 
og bekjempe smittsomme sykdommer. • Motarbeide innskrenking av folkestyret og menneskerettighe -
tene og kjempe mot folkeretts- og menneskerettsbrudd uansett 
hvor de måtte finne sted.
• Være en pådriver for å gjøre FN-systemet sterkere, mer effek -
tivt og representativt.
• Utnytte handlingsrommet i EØS-avtalen maksimalt gjennom 
å medvirke tidlig i beslutnings  prosesser og ved å gjennomføre 
kraftfulle tiltak for et organisert arbeidsliv.
• Utvide og fordype nordisk samarbeid innen sikkerhetspolitikk, 
økonomi, teknologi, klimapolitikk og infrastruktur.
• Sørge for at Norge inntar en ledende rolle i det internasjonale 
arbeidet for å bekjempe ulovlig kapitalflyt og skatteunndragelse.
• Øke Norges totale forsvarsevne ved å styrke og videreutvikle 
vårt eget nasjonale forsvar, NATO-alliansen og samarbeid med 
enkeltallierte.
• Gjennomføre en ambisiøs opptrappingsplan for antall ansatte 
og vernepliktige i Forsvarets operative ledd.
• Styrke forsvarsevnen i Nord-Norge med relevante bidrag fra 
alle forsvarsgrener.
