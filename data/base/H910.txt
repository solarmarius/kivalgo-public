
Høyres Stortingsgruppe 22. august 1999
Lars Arne Ryssdal:
--------------------------------------------------------------------------------------------------------
Sp snyter Hordalandskommuner for distriktspakke
Lars Arne Ryssdal, Hordaland Høyres medlem av kommunalkomiteen er oppbrakt over dagens lansering av en distriktspakke, hovedsaklig til veiformål, fra Regjeringen:
-Kommunalminister Enoksen presenterer dagens distriktspakke som en kompensasjon til de som blir rammet av vedtaket i EFTA-domstolen/ESA om høyere arbeidsgiveravgift. På NRKs Her og Nå hevdet han at beløpene skulle kompenseres nærmest krone for krone.
Tidligere har både Enoksen, og flere lokale Sp-topper gått ut og sagt at domstolskjennelsen er grunnen til at en rekke Hordalandskommuner foreslås gitt høyere arbeidsgiveravgift.
Men i dagens pakke blir Hordaland i følge foreløbige tall kun tilgodesett med 3,5 av de 120 millionene i årlige infrastrukturtiltak. Det er bare en dråpe i havet i forhold til de nær 150 millionene som påløper i økt arbeidsgiveravgift for folk i de ni Hordalandskommunene som foreslås rammet.
Senterpartiet og kommunalminister Enoksen holder innbyggere og arbeidsliv i disse ni Hordalandskommunene for narr. Enten må det gis en kompensasjon i form av samferdselsmidler til denne regionen, eller så må statsråden legge seg flat og slutte å legge skylden for endringen i soneinndelingen for arbeidsgiveravgiften på EFTA/ESA. sier Lars Arne Ryssdal.
