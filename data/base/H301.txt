
Stortinget, 1. desember 1997
Pressemelding fra Ole Johs Brunæs, Høyre, medl. i Samferdselskomiteen
Bygging av 4-felts E-18 i Vestfold nærmere løsning!
Stortinget ber om endelig vedtak neste høst.
Høyres langvarige arbeid for 4-felts E-18 i Vestfold er nær sin løsning.
Stortinget ber i Samferdselskomiteens innstilling Regjeringen legge frem vurdering av fremdrift og finansiering med sikte på endelig vedtak om bygging av 4-felts vei i budsjettet for 1999. Flertallet, Høyre, Fremskrittspartiet, Kristelig Folkeparti, Senterpartiet og Venstre står bak forslaget. Utbyggingen vil bli betalt gjennom å kombinere statlig finansiering og bompenger. Det forutsettes at Fylkestinget i Vestfold vedtar bompengefinansiering 22. desember.
Dette er et stort skritt i riktig retning for å komme i gang med bygging av 4-felts-veien for å avhjelpe den svært vanskelige trafikkavviklingen på eksisterende E-18.
Høyre uttaler i innstillingen klar skuffelse med at Regjeringen på ingen måte følger opp sine egne forslag om større veisatsning i kommende år.
