
Oslo, den 8. mars 1999
Stortingsrepresentant Petter Løvik (H) - KUF-komiteen
Elevar må få sjanse til å forbetre karakterane
- Ordninga med at elevar har mista retten til å forbetre ein del karakterar frå vidaregåande skule verkar heilt urimeleg. Ordninga vart vedteken våren 1997 i Stortinget, men først no ser vi dei praktiske virkningane. Og eg har full forståing for dei reaksjonane som no kjem, seier Petter Løvik, som representerer Høgre i utdanningskomiteen på Stortinget.
- Høgre si holdning til dette er heilt klar: Det må vere anledning til å ta opp igjen eksamen i alle fag der karakteren står på det endelege vitnemålet. Tidlegare har vi stått åleine om dette standpunktet, men når vi no ser virkningane i praksis, håper vi å få med oss stortingsfleirtalet på å forandre ordninga, seier Løvik.
