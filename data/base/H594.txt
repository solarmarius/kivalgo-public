
Oslo, den 7. desember 1998
Stortingsrepr. Petter Løvik (H)
Høgre-gjennomslag for
handelsfag i vidaregåande skule
Høgre har fått fleirtal for at det skal opprettast eit eige grunnkurs i handelsfag (merkantile fag). Dette går fram av budsjettinnstillinga frå Kyrkje-, utdannings- og forskingskomiteen og blir formelt vedteke av Stortinget seinare denne veka. Stortinget vil samtidig vedta å opprette eit grunnkurs i media- og kommunikasjonsfag.
Høgre har i tida etter vedtaket om Reform 94 arbeidt for å gjenopprette eigne tilbod innan handelfag/økonomisk-administrative fag. Vi har heile tida følt at vi har hatt både næringslivet og fagbevegelsen i ryggen i dette arbeidet. Høgre har tidlegare ikkje lykkast i å samle fleirtal for eit slikt vedtak.
Høgre er svært tilfreds med at denne viktige saka no er koma eit langt stykke vidare, og vi har tillit til at Regjeringa vil sette fortgang i gjennomføringa av vedtaket.
