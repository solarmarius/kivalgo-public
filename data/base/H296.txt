
1. juni 1997
Høyres Stortingsgruppe
Når kommer maktutredningen?
Høyre fremmet et forslag i Stortinget den 17. oktober 1996 om å få en ny maktutredning. Forslaget ble vedtatt, men forsatt har ikke Stortinget fått tilbakemelding fra Regjeringen på forslag til mandat og retningslinjer. På denne bakgrunn fremfører Høyres leder, Jan Petersen, følgende spørsmål til statsministeren i spørretimen på onsdag:
Stortinget vedtak i møte 17. oktober 1996, etter forslag fra Høyre, å igangsette en maktutredning. Stortinget skulle fastsette mandat og retningslinjer, men etter forslag fra Regjeringen. Regjeringens forslag ble etterlyst av Høyres leder, Jan Petersen, i Dagens Næringsliv 25. mars.
Når venter statsministeren at det vil foreligge et forslag fra Regjeringen til Stortinget om en slik ny utredning?
Spørsmålet er stilt av Jan Petersens vararepresentant, Sonja Sjøli.
