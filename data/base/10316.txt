
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Arbeidsprogram for Fedrelandslagets Fylkeslag.
Vedtatt på landsmøte i Oslo 23. og 24. oktober 1927.

I.
	Det er Fylkeslagets opgave å søke gjennemført den nasjonale samling ved stortingsvalgene i hvert fylke, samt å søke fremmet valget på virkelig nasjonalsinnede menn innen de nasjonale partier.

II.
	Det er Fylkeslagets opgave å sette sine krefter inn på å forhindre kommunister i å opnå ledende stillinger innen fylkets administrasjon. Likeledes ved masseinnmeldelser
og massefremmøte el. lign. å forhindre kommunistene i å opnå ledelsen innen almindelige fylkesforeninger. 

III.
	Fylkeslaget søker oprettet et foredragsutvalg som kan forsyne Lokallagene med foredragsholdere over alle nasjonale emner. 

IV.
	Fylkeslaget bør hvert år søke arrangert et stevne for folk fra alle deler av fylket. Hvor naturforholdene tilsier en annen ordning holdes der stevner for forskjellige distrikter innen fylket - arrangert av Fylkeslaget. 


Arbeidsprogram for Fedrelandslagets Lokallag.
Vedtatt på landsmøte i Oslo 23. og 24. oktober 1927.

I.
	Det er lagets opgave å søke gjennemført en nasjonal samling i herredene eller byene hvor disse ellers vil kunne komme under kommunistisk styre samt å søke fremmet valg på virkelig nasjonalsinnede menn til å stå for herredets (byens) styre.

II.
	Lokallagene må ofre tid og interesse for å forhindre kommunister i å nå frem innen den kommunale administrasjon. Likeledes må kommunistene forhindres
fra å få ledelsen i ungdomslag, skytterlag el. lign. innen herredet.

III.
	Lokallagene bør utdanne sine mest interesserte medlemmer i diskusjons- og foredragsferdighet ved avholdelse av kurser.- Det er nødvendig at der i hvert herred finnes folk som har et inngående kjennskap til kommunismen og andre internasjonale bevegelser, og vet hvilke verdier det nasjonale samfund har. 

IV.
	Lokallagene bør fremme nyttige formål som kan vekke interesse i bygden (byen), f. eks. konkurranser blandt ungdommen i produktive tiltak.

V.
	Lokallagene holder møter i størst mulig utstrekning med fester og foredrag over nasjonale emner.

_____

Evaluation Only. Created with Aspose.Words. Copyright 2003-2024 Aspose Pty Ltd.
