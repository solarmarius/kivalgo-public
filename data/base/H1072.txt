
Oslo, den 19. mai 2000
Stortingsrepresentant Erna Solberg
- La studentene velge bostedskommune!
Studenter må få velge om de vil være registrert i folkeregisteret i studiekommunen eller i sin opprinnelige kommune. Dette fremmet i dag stortingsrepresentant Erna Solberg privat forslag om i Stortinget. Bakgrunnen for forslaget er at studenter i dag skal registreres i sin opprinnelige
hjemkommune - det innebærer at studenter ikke kan stemme eller stille på lister ved lokalvalg i studiekommunen. Den lave deltagelsen i lokalvalg av ungdom mellom 20 -25 år tyder på at mangelen på påvirkningsmulighet på lokalmiljøet der man faktisk bor medfører en politisk passvisering.
"Spørsmålet om bostedskommune for studenter er først og fremst blitt en diskusjon om kommuneøkonomi mellom studiekommunene og distriktskommuner. Det burde dreie seg om studenters demokratiske rettighet og mulighet til deltagelse og på virkning i lokalmiljøet. Å innføre en valgfrihet gjør at den enkelte student kan velge hvor hun har størst tilknytting og vil kunne bety at kommuner som har mange studenter tilrettelegger bedre også for denne gruppen."
