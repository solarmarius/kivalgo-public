
Pressemelding 25. august 1997
Jan Tore Sanner
Elevene ofres på reformenes alter
- fjern arbeidsgiveravgiften for lærlinger
Meldingen om at 8.000 elever står uten lærlingeplass er et nytt og tragisk eksempel på at Arbeiderpartiet er villig til å ofre tusevis av elever på Reform 94 sitt alter. Nå krever Høyre nye tiltak som kan gjøre det mer attraktivt å ta inn lærlinger. Det viktigste enkelttiltaket er å fjerne arbeidsgiveravgiften for lærlinger.
Høsten 1996 ble også flere tusen elever stående uten lærlingeplass. De måtte ta til takke med et avspist år på skolebenken. Strykprosenten blant disse var skyhøy. Erfaringene med dette tilbudet er langt fra tilfredsstillende. Høyre krever derfor at departementet legger frem en konkret plan for å sikre kvaliteten i det skoletilbudet som tilbys elever uten lærlingeplass.
