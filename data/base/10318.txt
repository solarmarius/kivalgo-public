
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Folkeaksjon Framtid For Finnmark
Aune-lista


“Vi må ha folkan våres tilbake” synges det i ei revyvise fra Honningsvåg. Med pågangsmot, entusiasme og ståpåholdninger er disse folkene et bilde på den holdningen som har preget Finnmark i alle år.

Som gresstuster har vi klort oss fast mellom bergsprekker og fjæra-steiner, trosset sentralisering og andre mer eller mindre vellykkede politiske krumspring. Generasjoner før oss har skapt et samfunn vi er satt til å føre videre. Kan vi forlate de verdier som er skapt, de tradisjoner som er nedfellt i oss, hjemplassene våre?

Naboene leser i Aftenposten etter jobb sør i landet, alt for mange av oss Finnmarkinger har flyttet, og hvert ar tømmes fylket for enda flere.

Hvorfor
Mange svar er gitt. Dårlig klima, dyrere varer, lange avstander, ensidige arbeidsplasser osv.. Alle svar er i og for seg riktige og tar utgangspunkt i hva hver enkelt Finnmarking opplever som et så stort problem at hun/han flytter.

Rikeste fylke
Vi er innbyggere i norges rikeste fylke, både på naturgitte forutsetninger og menneskelig vilje. Likevel er vår hverdag fyllt med nedleggelser, permiteringer, konkurser, arbeidsledighet og ressurskrise. For oss som mener at det ligger en enorm framtid i fylket vårt, er det som i dag skjer en katastrofe. For å sitere en kjent person “så må jo regjeringen være både døv og blind”, og ut fra vår oppfatning totalt blottet for politiske visjoner.

Hva vil konsekvensene av en videreføring av dagens politikk være?

Forflytting av befolkningen fra Finnmark til Sør-Norge vil fortsette. En slik folkevandring vil få enorme konsekvenser, de sosiale problemene som naturlig vil oppstå vil skape samfunnsmessig uro i generasjoner. De samfunnsøkonomiske kostnadene, og kostnadene for de som flytter vil være svært store. Den gjensittende befolkning vil ha en alders- og kompetansesammensetning som ikke har mulighet til å opprettholde det forsvarsmessige og ressursmessige nivå som er ønskelig.

Dette er ikke “dommedagsprofetier”, men dokumentert forskning. All tilgjengelig samfunnsøkonomisk og demografisk forskning viser at -endrer en ikke dagens politikk vesentlig, vil en i løpet av få år ruinere framtidsmulighetene for en stabilisert bosetting i Finnmark og Nord-Troms.

Øke innbyggertallet
Folkeaksjon Framtid For Finnmark har som mål å stabilisere og øke innbyggertallet i Finnmark. Bosettingsmønsteret skal i all hovedsak følge det mønsteret vi har i dag. Folkeaksjon Framtid For Finnmark har som mål at Finnmark og Nord-Troms skal inneha en posisjon i Norge som sikrer fylkene tilstrekkelig tilgang på kompetanse, handlekraft og kapital fra egne rekker.

Folk sier ifra
For å nå de mål vi har satt oss må vi være utradisjonelle. Vi må våge å ta diskusjoner på et fritt grunnlag. Vi må vise våre egne politikere og rikspolitikere at - nå er det folk som sier ifra…, og dette må skje ved stortingsvalget høsten -89.

Offentlig virksomhet
Folkeaksjon Framtid For Finnmark vil at den offentlige virksomheten skal gjennomgåes. Servicen overfor befolkningen må økes, kommunenes rolle som forvaltningsorgan må ikke overskygge dens servicefunksjon.

Nedskriving av gjeld
Pr. innbygger har kommunene i Finnmark dobbelt så høy gjeld som i resten av landet. For å gjennomføre våre tiltak må gjelden til finnmarkskommunene nedskrives slik at vi kommer på nivå med resten av landet.

Kommuneøkonomi
Skal lokalsamfunnene fungere må kommunene settes i stand til å være en pådriver for en positiv utvikling- både innenfor ordinære kommunale oppgaver, og ikke minst innen kultur og trivsel. Folkeaksjonen mener at dette kun kan gjennomføres ved at kommunene blir satt i økonomisk stand til det.

Næringsliv
Ut fra de tiltak som ligger i den direkte skattestimulering forventes en tilstrømming av ungdom, kompetanse, kapital og handlekraft. Det er på sikt derfor mulig å redusere den statlige næringsstøtten. Samfunnet skal ikke holde liv i næringslivet - næringslivet skal holde liv i samfunnet. Imidlertid må en i en overgangsfase være villig til å forsterke effekten av de virkemidler vi i dag rår over. Folkeaksjonen Fremtid For Finnmark vil derfor arbeide for følgende modell: Næringsavdelingen på fylket blir omdannet til en faginstans som har som oppgave å tilrettelegge for generell næringsutvikling og kompetanseheving innenfor næringsliv. De kommunale næringsfond skal styrkes gjennom overføringer fra DU-systemet. Tiltaksapparatet i den enkelte kommune fungerer som sekretariat for sitt fond.

Fjerning av avgifter
Folkeaksjon Framtid for Finnmark vil fjerne arbeidsgiver- og el-avgiften og investeringsavgiften. Vi forutsetter en konstant vurdering av tiltakene.

Bergverk
Bergverk og gruvedrift har lange tradisjoner i Finnmark, hovedsaklig som råstoffleverandør. Vi kan med nytenkning og videreutvikling innen transport og teknologi utvikle foredlingsindustri basert på råstoff fra Finnmark.

Opprettholde gruvearbeidsplasser
I forbindelse med den reduksjon av arbeidsplasser som har funnet sted ved A/S Syd-Varanger vil Folkeaksjon Framtid For Finnmark arbeide for at det etableres en internasjonal godsterminal i Sør-Varanger. For å muliggjøre denne bør jernbanen fra russisk side forlenges til Kirkenes.

Reindrift
Kun gjennom en aktiv reindriftsnæring kan den samiske kulturen holdes i hevd. Reindriftsnæringen må på lik linje med annen næringsvirksomhet i Finnmark inn i en prosess styrt fra kvantitet til kvalitet. Folkeaksjonen Framtid For Finnmark vil arbeide for at antall rein tilpasses beitegrunnlaget - slik at alle utøvere sikres et forsvarlig økomomisk utbytte.

Produksjonsbedriftene må over reindriftsavtalen tilføres midler til produktutvikling slik at videreforedling økes.

Fiskeri
Vi må sikre fiskerinæringen i en periode med svakt ressursgrunnlag. Samtidig må vi hindre en ytterligere ukontrollert nedbygging og dermed ødelegge muligheten for en fremtidig utvikling av fiskerinæringen i fylket.

Renter og avdrag
På kort sikt bør fiskere gis samme rettigheter til A-trygdesystemet (dagpenger) som arbeidstakere på land. Renter og avdrag på fiskefartøy og fiskebedrifter fastfryses - en mulig gjeldssanering vurderes. Vi vil arbeide for ordninger som gjør det mulig for fiskerfamilier, som er “offer” for statlige reguleringer å beholde hus og hjem. 

Liberalisering av lovgivning
En bør vurdere å liberalisere lovgivningen for import av råstoff, samt eksportlovgivningen på fiskeriprodukter. Folkeaksjon Framtid For Finnmark vil arbeide for at Finnmark får sin rettmessige del av totalkvoten på torsk.

Landbruk

Vi må bevare og utvikle våre tradisjonelle næringsveier. Som distriktsarbeidsplasser har jordbruket stått sentralt i Finnmark. I likhet med andre deler av næringslivet er landbruket i fylket preget av store problemer.

Styrke arbeidsplassene
Arbeidsplassene i landbruket må sikres og styrkes - gjennom tilfredsstillende jordbruksavtaler, opplæring, forsøksvirksomhet og veiledning.

Nydyrking
Det bør vurderes å innføre et nytt nydyrkingsprogramm for Finnmark. Dette for å følge opp de vedtatte landbrukspolitiske målsettinger. Kvinner og ungdom bør prioriteres i forbindelse med lånetilsagn, tilskuddsordninger osv..

Samhandel
Mulighet til samhandel for landbruksprodukter på Nord-Kalotten bør kartlegges.

Folk…
Personrettede tiltak

Det koster å bo i Finnmark også for vanlige folk - store avstander, lange vintre, osv. Folkeaksjonen vil derfor overflødiggjøre fordelene til noen få yrkesgrupper i fylket, og gi mer penger i lønningsposen til alle som bor/jobber i Finnmark.

Ordningen med nedskriving av studielån skal beholdes.

13% skatt
I vårt forslag til skattemodell, 13% flat beskatning, økes klassefradragene slik at f.eks. minstepensjonister og lignende grupper kommer ut uten skatt - vi forutsetter at  ingen skal tape på vårt skattesystem. Tabellene under viser vår skattetabell sammenlignet med dagens.

Folkeaksjonens skattetabell
Vår tabell: 
Inntekt	Klasse 1	Klasse 2	
50 000	2 080	0	
60 000	3 380	0	
70 000	4 680	260	
80 000	5 980	1 560	
90 000	2 860	2 860	
100 000	4 160	4 160	
110 000	5 460	5 460	
120 000	6 760	6 760	
130  000	8 060	8 060	
140 000	9 360	9 360	
150 000	10 660	10 660	
160 000	17 680	11 960	
170 000	20 280	13 260	
180 000	22 880	14 560	
190 000	24 700	17 160	
200 000	26 000	19 760	
220 000	28 600	24 960	
240 000	31 200	30 160	
260 000	33 800	33 800	
280 000	36 400	36 400	
300 000	39 000	39 000	

Tabell for dagens system:

Inntekt	Klasse 1	Klasse 2	
50 000	9 546	3 950	
60 000	12 773	6 708	
70 000	16 223	10 185	
80 000	19 673	13 608	
90 000	23 123	17 058	
100 000	26 573	20 508	
110 000	30 023	23 958	
120 000	33 473	27 408	
130  000	37 223	30 858	
140 000	41 673	34 380	
150 000	46 123	37 758	
160 000	50 730 	41 208	
170 000	55 743	45 458	
180 000	61 093	49 908	
190 000	66 443	54 358	
200 000	72 218	59 528	
220 000	84 618	70 228	
240 000	97 018	81 353	
260 000	109 418	93 753	
280 000	121 818	106 153	
300 000	134 218	118 553	


I skatteklasse 1 har vi økt klassefradraget til 34 000 kr. Ved lønninger over 150 000 kr senkes fradraget og blir gradvis mindre for å opphøre ved 184 000 kr.

I skatteklasse 2 har vi økt klassefradraget til 68 000 kr. Ved lønninger over 180 000 kr senkes fradraget og blir gradvis mindre for å opphøre ved 248 000 kr.

Natur…
Miljø og ressurs

“Hele vårt framtidige Finnmark vil være knyttet opp til vår måte å håndtere våre naturgitte ressurser.”

Vi må erkjenne at nordområdene snart er de eneste områdene hvor forurensingen ikke er så stor at det medfører direkte fare å produsere matvarer for verden.

Forskning
Folkeaksjon Framtid For Finnmark vil derfor videreutvikle/bygge ut tre forskningsenheter innenfor regionen Troms og Finnmark med følgende oppgaver;
· landbruk, reindrift, utmark og mineralforskning.
· Produktutvikling basert på naturgitte forutsetninger.
· Kystsone og havområder direkte knyttet til fylket.

En forutsetter at den kunnskap som gjennom denne forskning framkommer, skal danne grunnlag for det ressursuttak/bruk som skal foregå, både regionalt, nasjonalt og internasjonalt.

Miljø-ødeleggelser
Vi må bevare og utvikle våre tradisjonelle næringsveier. Folkeaksjon stiller seg derfor svært kritisk til en opptrapping av oljevirksomhet og andre næringsveier som medfører stor risiko for forurensing. Dette kan ødelegge grunnlaget for primærnæringene. Teknologien er ikke kommet langt nok for å sikre oss mot oljekatastrofer/miljø-ødeleggelser. Vi ser alikevel nødvendigheten av en kontrollert kartlegging over olje- og gassforekomster i Barentshavet.

Kunnskap og ansvar
Folkeaksjon Framtid For Finnmark vil at Finnmarkingene selv, som brukere, skal forvalte naturen. Dette ut fra kunnskap og ansvar for nærområdet.



Evaluation Only. Created with Aspose.Words. Copyright 2003-2024 Aspose Pty Ltd.
