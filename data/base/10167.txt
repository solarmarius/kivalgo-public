
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Program for Norsk Landmandsforbund 1918.
Vedtat paa landsmøtet i Bergen 17. og 18. juni 1918.

	Den store verdenskrise har slaat fast og indprentet den gamle sandhet, at en nations uavhængighet maa bygges paa et sterkt vern og paa landets egen evne til at avle det som trænges til livets ophold.
	Norsk Landmandsforbund har altid og stedse mere maalbevisst arbeidet for at landbruket faar de økonomiske kår som med rette tilkommer landets hovednæring. Forbundet vil et sterkt jordbruk, som ikke bare i krisetider kan berge fra undergang, men som ogsaa under normale forhold sikrer samtlige næringers fremgang og trivsel og en sund kulturutvikling paa hjemlig grund.
	Ut fra dette grundsyn og i henhold til tidligere beslutninger, indstillinger og arbeide indbyr Norsk Landmandsforbund til samling om dette program:

P o s t  1.
	En selvstændig og selvhjulpen bondestand skal opretholdes som nødvendig grundlag for vort lands frihet og nationale kultur.
	Jordbruket skal gives saadanne vilkaar at det blir likesaa lønnende som andre næringer og kan byde sine arbeidere tilsvarende kaar.
	Landets forsvarsevne skal styrkes og utvikles med de kræfter nationen raader over.

P o s t  2.
	Landbruket skal i toldpolik som i andre henseender likestilles med haandverk og industri med det maal for øie, at gjøre landet selvberget paa ernæringens omraade. Ved omlægning av toldsatserne nedsættes tolden paa fornødenhetsartikler, som ikke kan produceres i landet, saa toldbyrden ikke økes. Omlægningen av tolden maa ogsaa komme fiskerinæringen tilgode.

P o s t  3.
	Landet skal gjøres selvberget med korn av egen avl. Skal vi naa dette maal maa Landmandsforbundet nu som før hævde at kornavlen maa gjøres lønsom baade for dem, som avler til salg og for dem, som bare avler til eget bruk. Likesaa skal potetavlen gjøres lønnende. Indtil vi faar en varig ordning sikrer staten mindstepriser. Varig kormonopol maa ikke indføres i kommende tingperiode.
	Saasnart raad er skal staten sørge for at korn for et aars varighet av norsk avl lagres i landet. Norsk kornvare skal ha fortrinsret naar staten kjøper ind til hær, flaate og offentlig forpleining og faa samme fordele som industrivarer. Ved fragtforanstaltninger skal prisforskjel landsdelene mellem utjevnes.

P o s t  4.
	Ved en kraftig jordpolitik skal der sørges for, at landets dyrkede jord kan hæves til høiere kultur, og at de store udyrkede vidder blir ryddet og bygget snarest mulig. Til dette formaal lægger staten op et fond, ogsaa med sigte paa at avhjælpe arbeidsløshet.
	Høvelig dyrkningsjord som er i statens eller kommunens eie skal paa rimelige vilkaar skiftes ut til folk som vil dyrke og bygge gaardsbruk eller smaabruk. Skog og havn bør følge med.
	Der skal ydes billige laan og gives utvidet adgang til dyrkningsbidrag.
	Smaanæringerne maa gives lønsomme vilkaar.
	Kommunikationsvæsenet skal føres videre frem og skal i første række tjene opdyrkningen og produktionen i landet.

P o s t  5.
	Den private eiendomsret skal vernes, odelstanken og ættefølelsen styrkes, bl. a. derved at aasætesretten blir utvidet, men saaledes at denne ret ikke kan misbrukes. Spekulationen i jord og herligheter til gaardene skal motarbeides. Der skal sættes forbud mot at jord, fjeld og skogeiendommer gaar over til aktieselskaper.
	Landets naturrigdomme skal bevares for norske borgere. Utlændinger og utenlandske selskaper maa ikke faa koncession paa kjøp eller leie av vandkraft eller grund. Kraftkilder og anlæg som er kommet paa fremmede hænder, bør tilbakeerhverves.

P o s t  6.
	Fjeldbygderne maa faa slike vilkaar, at de paa nyt kan gaa frem i velstand og folketal. De maa faa sine gamle rettigheter til fjeldet helt tilbake, og staten maa yde rikelig tilskud til veie og andre hjælpemidler, saa beiterne bedre kan utnyttes.

P o s t  7.
	Folkeskolen paa landet skal bygges paa hjemlig grund og lægges nær ind til det arbeids- og kulturliv som hører bygden til.
	Fortsættelsesskole, arbeidsskole, ungdoms- og fagskoler bygger saa videre paa det givne grundlag.
	Staten skal sørge for at lønsvilkaarene blir saa gode og jevnlike, at baade smaa og store kommuner kan faa dygtige lærere. Staten overtar en større del av lærerlønnen end nu.
	Oplæring i havestel og husstel indføres, og hvor dertil er anledning skaffes lærerbolig og skolejord.
	Ungdomsskolen skal gives en sikker stilling og faa tilstrækkelig statsbidrag. Samvirke og økonomi optages i fagkredsen. Der skal oprettes videregaaende avdelinger med valgfrie faggrupper tilpasset for fortsat almendannelse, og som forskole for fagskolerne.
	Landbruksskoler bør fordre god ungdomsskoles kundskapsmaal som fordannelse.

P o s t  8.
	Landbrukets avsætnings- og kreditforhold skal støttes og ordnes gjennem et kraftig samvirke.

P o s t  9.
	Forbundet hævder grundtanken om social retfærdighet og samansvar og vil særskilt hjælpe til at selvstændige smaakaarsfolk og alle som er bundne til jord- og skogsarbeidet og fiskerierne kan faa bedre livsvilkaar og større social trygd.
	Folkeforsikringen maa tilpasses for landsbygderne og alderdomsforsikringen vies særlig opmerksomhet.

P o s t  10.
	Vort lands forretningsliv i forhold til produktionen skal undergives en indgaaende undersøkelse.

P o s t  11.
	En forsigtig finansledelse maa føres, saa samfundet staar forberedt til at møte vanskelige nedgangstider efter krigen.

P o s t  12.
	Al eiendom som drives i erhvervsøiemed, fossefald, almenninger, kommuneskoge og statsskoge indbefattet, skal ilignes skat til stat og kommune efter samme regler som til enhver tid gjælder for privateiendom.

P o s t  13.
	Naar staten utarbeider landsplan for elektricitetsforsyningen, og naar der blir git koncessioner og reguleringstilladelser o. I. maa det sørges for at landbruket og smaaindustrien paa landet og bygderne i det hele faar rikelig elektrisk kraft   ogsaa fremtidens økende behov og nye anvendelsesmaater tat i betragtning, og til samme pris som industrien og byerne.
	Allerede nu lider landbruket under følelig mangel paa elektrisk kraft. Staten maa derfor finde virksomme midler til at de her nævnte foranstaltninger snarest mulig kan sættes iverk.
	Endel av statens fossekraft bør benyttes til fremstilling av billig kunstgjødsel.
	Før landsplanen er vedtat av statsmagterne, bør aktieselskaper ikke faa koncession paa større fosseutbygninger.

P o s t  14.
	De offentlige lønninger skal reguleres saa de følger priserne paa de vigtigste forbruksvarer av norsk produktion - opad som nedad - og saaledes at det herved blir skapt det interessefællesskap som bør findes mellem hovednæringen og samfundets tjenestemænd.

--------

	I tilslutning til programmet blev vedtat følgende resolution :
	Det var Landmandsforbundets bestemte forutsætning, at samtidig med monopolkommissionens indstilling skulde ogsaa den nedsatte toldtarifkommissions indstilling foreligge. Forbundet maa derfor fordre, at ogsaa denne indstilling foreligger før spørsmaålet om kornsakens endelige ordning optages til behandling.


========

Evaluation Only. Created with Aspose.Words. Copyright 2003-2024 Aspose Pty Ltd.
