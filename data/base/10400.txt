Dei store oppgåvene 
løyser me best saman .KORTVERSJON PARTIPROGRAM  2021–20253Innleiing
Arbeiderpartiet vil gjera samfunnet vårt meir rettferdig og sørga for at det igjen vert 
vanlege folk sin tur her i landet. Det siste året har vist oss at ingen klarar seg utan 
fellesskap, og at folk i Noreg verkeleg er gode på å stilla opp for kvarandre. Det siste året 
har likevel også gjort samfunnet vårt meir urettferdig, og det har gjort alvoret i kampen 
mot forskjells-Noreg endå større.
Me får til meir saman enn kvar for oss. Vegen Noreg har tatt frå eit fattig samfunn til eit 
rikt land handlar aller mest om eit sterkt fellesskap og om å få til noko saman.
Fleire hundre tusen nordmenn skal no tilbake i arbeid. Velferdsstaten skal famna om alle: 
sikra ein god skule, helsetenester i verdsklasse og raus omsorg for våre eldste, uansett 
kven du er, og kvar du bur. Me skal bidra til å redda verda frå klima- og naturkrisa på ein 
måte som minskar skilnadar og skapar arbeidsplassar i Noreg. Når koronakrisa endeleg 
er over skal me ta tilbake kvardagen og leva som normalt igjen. 
Over tiår har me bygd opp ein sosialdemokratisk samfunnsmodell i Noreg som er tufta på 
fridom, likskap og solidaritet. Den må me forsvara - og byggja vidare på. Berre ved dette 
kan me møta dei store oppgåvene som ventar oss på 2020-talet.
No treng me den sosialdemokratiske samfunnsmodellen meir enn på lenge. Me treng eit 
fellesskap som tar større ansvar - for verdiskaping og arbeidsplassar, og for vår felles 
velferdsstat. Me treng eit nytt fleirtal som veit at klimakrisa ikkje kan løysast av kvar 
enkelt eller av marknaden åleine. Me treng eit sterkt sosialdemokratisk parti som står 
klippefast på EØS-avtalen og norsk medlemskap i NATO.
DEI TRE VIKTIGASTE LØFTA ME GIR VELJARANE: 
1. Vårt første løfte til deg som veljar er at 
Arbeidarpartiet vil sørga for trygt arbeid til alle. Det er 
jobb nummer ein.
2. Det andre løfte me gjev, er å gjera vår felles 
velferdsstat sterkare. Den skal omfamna alle, 
uavhengig av kven du er og kvar du bur. Ingen unge 
skal fella utfor, og alle eldre skal vera trygge.
3. Det tredje løftet er at Noreg skal nå klimamåla 
våre! Me treng ein rettferdig klimapolitikk som kuttar 
utslepp og skapar jobbar, og som ikkje rammar 
urettferdig. 
Etter åtta år med aukande skilnadar er det no vanlege folk sin tur. Valet er ditt.  
Stem Arbeiderpartiet.5Arbeid
Trygt arbeid til alle , trygge jobbar og ei løn ein kan leva av, er avgjerande både fridomen 
til den enkelte og for fellesskapet. Arbeid til alle er difor vår fremste prioritering.
Vår evne til å finansiera det norske velferdssystemet avheng av kor godt me lukkast med 
å skapa nye arbeidsplassar og inkludera fleire i arbeidslivet i åra som kjem. 
Saman med ei sterk fagrørsle vil me motverka sosial dumping og arbeidslivskriminalitet, 
avgrensa innleige, sørga for at fleire kan jobba heiltid i faste stillingar, og satsa på 
livslang læring og kompetanse.
VÅRE VIKTIGASTE SATSINGAR  
1. Arbeid til alle er jobb nummer ein – aktiv næringspolitikk  
Me er rike på naturressursar, på fisk, skog, hav, mineralar og rein energi, og me 
har verdas beste arbeidarar. Me vil at verksemdene igjen skal møta ein aktiv stat 
som bidreg meir – og som krev meir tilbake. Me treng ein stat som trør til med 
kapital, støttar ny teknologi og brukar eigarskap og offentlege innkjøp til å skapa 
arbeidsplassar og nå viktige samfunnsmål.
 
Arbeiderpartiet vil:
• Ved å halda orden i norsk økonomi, føra ein ansvarleg skattepolitikk 
og føra ein ansvarleg skattepolitikk og stå opp for EØS-avtalen vil me 
sikra norske verksemder gode og føreseielege rammevilkår. 
• Auka norsk eksport utanom olje og gass med 50 prosent innan 
2030. Målet skal eigast av partane i arbeidslivet og me skal nå måla 
mellom anna gjennom bransjevise avtalar mellom næringsliv, fagrørsle 
og styresmaktene som forpliktar seg til å satsa der eksportpotensialet 
er størst.
• Behalda eit sterkt statleg eigarskap for å sikra at det er fellesskapet 
som eig naturressursar, infrastruktur, felles data og verksemder som er 
kritiske for å bevara kompetanse i Noreg.
• Opna for at staten etablerer eller kjøper seg inn i selskap som er av 
stor strategisk interesse for Noreg.
• Utøva det statlege eigarskapet meir aktivt for å fremja interessene 
til fellesskapet knytt til klima og berekraft, løns- og arbeidsvilkår, lokale 
ringverknadar, læreplassar, kamp mot sosial dumping og moderasjon i 
leiarløningar. 
• Leggja til rette for eit meir stabilt aktivitetsnivå på norsk sokkel, med 
større innslag av nye næringar som karbonfangst og -lagring, hydrogen, 
havvind, havbruk og gruvedrift.
• Auka støtta til skalering og kommersialisering av teknologi som er 
utvikla med utgangspunkt i kompetanse frå leverandørindustrien.
• Ikkje gå inn for konsekvensutreiing av petroleumsaktivitet av 
Nordland VI og VII og Troms II, men heller gå inn for utvikling av andre 6 7næringar i desse havområda, med fiskeri, reiseliv og utvikling av 
fornybare ressursar.
• Halda fast på ei nordleg grense for petroleumsverksemd frå og 
med 15 prosent isfrekvens og nordover i iskantsona. Områda sør for 15 
prosent isfrekvens fram til ope hav vert rekna som eit verdifullt område. 
All aktivitet, inklusive petroleumsaktivitet må ta særlege omsyn til 
naturmangfaldet i tråd med oppdatert og best tilgjengeleg kunnskap. 
Føre-var-prinsippet skal leggjast til grunn. 
• Føra ein føreseieleg og ansvarleg skattepolitikk som gir større 
sysselsetting, meir rettferdig fordeling, tar betre omsyn til klima og 
natur, og gir betre langsiktig berekraft for velferdsstaten.
• Gje vanlege folk i Noreg betre økonomi gjennom ein meir 
omfordelande inntektsskatt.  
2. Kompetanse i arbeidslivet: Storsatsing på livslang læring
Grunnlaget for velferda og velstanden i Noreg er ein veldig kompetent arbeidsstyrke 
og at me løyser dei store oppgåvene i fellesskap. Krava til kunnskap og formell 
kompetanse vil berre bli større i åra som kjem. Eit arbeids- og samfunnsliv i rask 
endring krev tettare kontakt mellom utdanningsinstitusjonane og arbeidslivet. 
Kompetansetiltak må møta både behova til dei tilsette og til verksemdene, og 
difor er det avgjerande av politikken vert gjennomført i tett dialog med partane i 
arbeidslivet.
Arbeiderpartiet vil:
• Leggja fram ein langtidsplan for livslang læring.
• Oppretta eit nasjonalt kompetansefond som skal finansiera 
kompetansetiltak i regi av verksemdene og partane i arbeidslivet.
• At retten til etter- og vidareutdanning vert organisert gjennom eit 
trepartssamarbeid der:  
 →det vert utvikla eit tilbod som er tilpassa 
arbeidslivet, og som kan kombinerast med det å vera 
i jobb .
 →arbeidsgivarar og arbeidstakarar vert stimulert til å 
sjå kompetansetiltak som ein naturleg del av jobben.
 →arbeidstakarar opparbeider seg ein rett til å ta 
etter- og vidareutdanning.
• Sikra betre planlegging, oppfølging og gjennomføring av 
kompetansetiltak ved arbeidsavklaring, slik at fleire kjem tilbake i arbeid.
• Gje vidaregåande skular, fagskular og høgskular og universitet ei 
større rolle i livslang læring ved at dei får større ansvar for opplæring 
og utdanning av vaksne basert på kompetansebehov hos lokalt og 
regionalt arbeids- og næringsliv. 
• Gjera det enklare å ta relevant etter- og vidareutdanning.3. Eit tryggare, og meir organisert arbeidsliv, kamp mot  
arbeidskriminalitet og inkludera fleire i arbeidslivet
Sterke fagforeiningar er hjørnesteinen i den norske modellen og det organiserte 
arbeidslivet. Faste, heile stillingar skal fortsetja å vera hovudregelen i norsk 
arbeidsliv. Lovverket som regulerer arbeidslivet, skal følgja utviklinga i samfunnet.
Arbeidarpartiet vil gjennomføra ein storreingjering i arbeidslivet for å rydda opp 
og forsikra oss om at norske løns- og arbeidsvilkår gjeld. Det skal verta lettare for 
personar som lev på trygd, å kombinera trygd med arbeid, og det skal vera mogleg å 
fullføra vidaregåande skule medan du mottar velferdsytingar. 
Arbeiderpartiet vil: 
• Fjerna tilgangen til midlertidige tilsetjingar i §14-9 F i 
arbeidsmiljølova.
• Avgrensa innleie slik at det berre er tillat med reine vikariat, mellom 
produksjonsverksemder og etter avtale med tillitsvalde i verksemder 
som er bundne av landsomfattande tariffavtale med fagforeiningar med 
innstillingsrett.
• Styrka fortrinnsretten til auka stilling og styrka retten til heiltid i 
lovverket ved at arbeidsgivar må dokumentera at det er behov for 
deltidsstilling. 
• Dobla fagforeiningsfrådraget.
• Sørga for at partane i arbeidslivet er representert i alle relevante 
regjeringsutval.
• Tydeleggjera arbeidsansvaret i arbeidsmiljølova slik at den som i 
realiteten bestemmer korleis arbeidet skal utførast, og har rettar og 
plikter som arbeidsgivar.
• Sikra at løns- og arbeidsvilkår ikkje vert svekka i anbodsprosessar, 
oppsplitting av selskap og andre endringar i selskapsstruktur.
• Etablera Noregsmodellen – nasjonale seriøsitetskrav for alle 
offentlege anskaffingar, for å sikra eit seriøst arbeidsliv, der det mellom 
anna vert stilt krav om tariffavtale.
• Gjeninnføra kollektiv søksmålsrett for å hindra ulovleg innleige og 
arbeidslivskriminalitet. 
• Styrka Arbeidstilsynet og samarbeidet mellom dei viktigaste etatane 
på området, etablera fleire senter mot arbeidslivskriminalitet (A-krim) 
og støtta lokale initiativ for eit seriøst arbeidsliv. 
• Fornya og forsterka trepartssamarbeidet og gje det betydeleg 
større samfunnsoppgåver og ansvar innanfor områder som 
kompetanseutvikling, berekraft og auka eksport.
• Endra reglane for offentlege anskaffingar slik at dei støttar viktige 
samfunnsmål som berekraft, løns- og arbeidsvilkår, innovasjon og 
lokale ringverknadar. Dette skal gjera det enklare for små verksemder å 
delta i anbod. 4. Inkludera fleire i arbeidslivet og få fleire ut i jobb 
Det er utruleg viktig å få unge menneske som i dag får passive trygdeytingar over i 
aktivitet. Det skal verta lettare for personar som lev på trygd å kombinera trygd med 
arbeid, og det skal vera mogleg å fullføra vidaregåande skule medan du tek imot 
velferdsytingar.
Arbeiderpartiet vil:
• Hindra at stadig fleire ungdommar og vaksne fell på utsida av skule 
og arbeid.
• Innføra ei aktivitetsreform for nye mottakarar av 
arbeidsavklaringspengar eller uføretrygd slik at dei som kan jobba.
• Sikra at personar ikkje fell ut av ordninga med 
arbeidsavklaringspengar fordi dei ikkje er avklart innan AAP-perioden 
har gått ut.
• Sørga for at alle unge under 30 år får ein garanti som sikrar at dei er 
i jobb, under utdanning eller kompetansegivande opplæring innan ein 
periode på to månadar.
• Sikra at lengda på ordninga for arbeidsavklaringspengar (AAP) gir ei 
reell moglegheit for avklaring, og sørga for at nivået på ytinga er slik at 
mottakaren kan bruka kreftene på å koma inn i arbeidslivet. 
• Innføra ein rett til å kombinera utdanning og dagpengar for 
dagpengemottakarar over 25 år som ikkje har fullført vidaregåande 
opplæring eller grunnskule.
• At statleg og kommunal sektor skal forplikta seg til å inkludera fleire 
menneske med nedsett funksjonsevne.
• Ha ein eigen pott på statsbudsjettet til lokale tiltak for å redusera 
deltidsandelen.
• Gjennomføra feriepengetillegg på dagpengar.  
 
 
 
 5. Tillitsreform i offentleg sektor
Vårt velferdssamfunn, med ein stor og sterk offentleg sektor, må tilby breie 
velferdsordningar som treff flest mogleg på best mogleg måte. Arbeidarpartiet vil styra 
offentleg sektor basert på norske, sosialdemokratiske verdiar som tillit, openheit og 
samarbeid. Me får betre tenester og tettare kontakt mellom brukarar og tilsette om 
dei tilsette får meir tid og tillit til å gi hjelp og møta behova til brukarane.
Aukande lønsskilnadar undergrev tilliten og samhaldet som samfunnsmodellen vår 
kviler på. Høge leiarløningar har ei særleg negativ effekt og skapar inntrykk av at ein 
elite på toppen rykkar fram, medan det er andre reglar som gjeld for vanlege folk. 
Leiarlønsgaloppen må difor stoppast. Det krev sterkare verkemiddel enn me har i dag. 
Arbeiderpartiet vil:
• Gjera tillitsreforma til ei av dei aller viktigaste reformene for ei Ap-
leia regjering frå 2021. Reforma skal involvera og forplikta alle delar av 
offentleg sektor.
• Redusera bruken av marknadsmekanismar i alle delar av 
velferdsstaten, som bestillar-utførar-modellar, outsourcing, 
internfakturering, konkurranseutsetjing, privatisering og 
marknadsbasert finansiering av velferdstilbodet. 
• Ta med brukarorganisasjonane, dei tillitsvalde og leiinga i alle 
store offentlege verksemder på ein forpliktande prosess om korleis 
tillitsreforma skal utformast på det enkelte området.
• Styrka trepartssamarbeidet og rettane tilsette har til å bli involvert i 
alle viktige prosessar, både i staten og i kommunane. Partssamarbeid 
skal bli ein viktig del av jobben til offentlege leiarar på alle nivå i 
offentleg sektor.
• Bidra til å få på plass leiarutdanningar i offentleg sektor basert på 
den norske arbeidslivsmodellen. 
• Setja ned ein leiarlønskommisjon med deltaking frå partane i 
arbeidslivet og følgja opp konklusjonane med politiske grep for å 
redusera lønsskilnadane i Noreg.
• Frysa løna til statsminister, statsrådar og stortingsrepresentantar 
fram til leiarlønskommisjonen har lagt fram sine konklusjonar.11Velferd
Arbeiderpartiet  skal gjera den felles velferdsstaten vår sterkare. Den skal famna om 
alle, uavhengig av kven du er, og kvar du bur. Ingen unge skal ramle utanfor, og alle 
eldre skal vera trygge. Lik rett til utdanning er eit grunnleggjande prinsipp. Målet til 
Arbeidarpartiet er at alle born skal ha ein trygg oppvekst, uansett kven dei er, kvar dei 
kjem frå, og korleis familien deira er sett saman. Ei felles offentleg helseteneste, styrt 
av fellesskapet og finansiert over skatteseddelen, er det beste forsvaret mot større 
forskjellar. Arbeidarpartiet vil styrka helse og omsorgstenestene til fellesskapet, og 
sikra lik rett til utdanning for alle.
OPPVEKST: Ein god barndom varar heile livet
Målet til Arbeidarpartiet er at alle born skal veksa opp i tryggleik uansett kven dei er, kvar 
dei kjem frå og korleis familien deira er sett saman. Grunnskulen skal vera ei førebuing 
for både yrkesfag og studiespesialisering, og gi alle born rike og varierte opplevingar av 
meistring.
Noreg treng både dei verdsleiande forskingsmiljøa, dei sterke profesjonsutdanningane 
og lærestadar som leiar an i regional utvikling. Lik rett til utdanning er eit grunnleggjande 
prinsipp, og Arbeidarpartiet vil betre arbeidsvilkåra til studentar og tilsette, redusera 
midlertidigheit og fremja brei rekruttering, betre likestilling og mangfald innanfor 
utdanning og forsking.  
VÅRE VIKTIGASTE SATSINGAR:
1. Barnehage, skule og utdanning:  
Ein god offentleg skule og lik rett til utdanning
For Arbeidarpartiet er ein god offentleg skule og lik rett til utdanning avgjerande for at 
alle menneske skal ha moglegheit til å utvikla seg, skapa gode liv og oppnå sine mål. 
Gjennom tidleg innsats vil Arbeidarpartiet investera meir i dei yngste borna. 
Tidleg innsats startar i barnehagen, og me vil sørgja for gode barnehagar med kvali -
fiserte vaksne som gir tryggleik og stimulerer til leik, læring og utvikling. Oppgåva til 
skulen er å sørga for at alle born lærer og har det bra. For å få til det treng me fleire 
kvalifiserte lærarar. Arbeidarpartiet vil ha ein inkluderande skule som ser alle elevar 
og utjamnar forskjellar. Ingen born skal oppleva å stå utanfor fellesskapet. Alle born 
har rett til å gå på sin nærskule. 
For å sikra gode barnehagar for alle born vil Arbeidarpartiet:
• Jobba for at minst halvparten av dei tilsette i alle barnehagar 
jobbar direkte med borna er barnehagelærarar, samt auka andelen 
fagarbeidarar.
• Styrka kvaliteten i barnehagen gjennom krav til tilstadeverande 
leiarar, vikarbruk, moglegheit for kompetanseutvikling for dei tilsette 
og krav om barnehagefagleg kompetanse hos eigar.
• Jobba for at flest mogleg kommunar innfører minimum to 
barnehageopptak i året.
• Bevara maksprisordninga og rett til søskenmoderasjon. 
• Gjera barnehagen gratis frå det tredje barnet som går samstundes i 
13 12barnehagen. Inntektstap og meirkostnad for denne reforma må staten 
kompensera.
• Sikra at barn får sunn og variert mat.
• Forbetra ordninga med gratis kjernetid i barnehagen, særleg i 
områder med integrerings-, språk- og levekårsutfordringar.
• Innføra eit tydeleg og strengt regelverk for private barnehagar. 
For å sikra tidleg innsats i ein skule som ser alle elevar, vil Arbeidarpartiet: 
• Innføra ein lese-, skrive, og reknegaranti, mellom anna ved å oppretta 
innsatsteam med spesialpedagogar og andre fagfolk som skal utgjera eit 
sterkare lag rundt elevar som har behov for det.
• Betra overgangane mellom barnehage, barneskule, ungdomsskule 
og vidaregåande skule.
• Evaluera seksårsreforma, og gjennomføra fleire prøveprosjekt med 
ein meir fleksibel skulestart.
• Sikra at spesialundervisinga vert starta opp så raskt som mogleg når 
behovet oppstår, og at den vert innretta slik at elevane i størst mogleg 
grad vert inkludert i klassen. 
• Sikra at pedagogisk-psykologisk teneste (PPT) har forsvarleg 
kompetanse og bemanning. 
• Styrka heim-skule-samarbeidet og sikra gode ordningar for 
leksehjelp, også på ungdomstrinnet.
• Iverksetje tiltak for at gutar skal lukkast betre i grunnskulen.
• Leggja til rette for at fagleg sterke elevar får dei utfordringane dei treng .  
2. Ein meir praktisk skule
Arbeidarpartiet meiner grunnskulen skal gi ei brei grunnopplæring til born og unge, 
både for dei praktiske talenta og for dei meir teoretisk anlagde. Grunnskulen skal vera 
ei førebuing for både yrkesfag og studiespesialisering, og gi alle born rike og varierte 
opplevingar og meistringar. 
Arbeiderpartiet vil: 
• Innføra «praktiske ferdigheiter» som ein sjette grunnleggjande 
ferdigheit, fordi praktiske ferdigheiter er kunnskap som er viktig 
og verdifull i seg sjølv, der elevane skal skapa, utforska og utvikla 
kreativitet, innovasjon, problemløysing og kritisk tenking.
• Auka bruken av praktisk læring i alle fag, og vurdera korleis praktisk 
læring kan fremjast og vektleggjast i kompetansemål, vurdering og 
eksamensformer.
• Styrka praktisk læring i teoritunge fag ved å laga ein nasjonal 
strategi som sørger for at det vert utvikla og delt innovativ og 
engasjerande metodikk, serleg i basisfaga norsk, matematikk og 
engelsk. 
• Leggja til rette for at alle skular har tilgang til verkstadar, 
skaparverkstadar, sløydsal og tilsvarande læringsarenaer gjennom 
eit spleiselag mellom stat og kommune, der ein startar med 
ungdomsskulane. 3. Fleire kvalifiserte lærarar med betre tid og tillit
For Arbeidarpartiet er det viktig at alle elevar får lærarar som er kvalifiserte og har 
tid til dei. Me meiner at behovet for fleire lærarar i den norske skulen er stort, og vil 
tilsetja, utdanna og rekruttera fleire lærarar. Dyktige lærarar som har tid og tillit til 
å følgja opp kvar enkelt elev, er føresetnaden for ein god skule. Arbeidarpartiet vil 
innføra ei tillitsreform som fjernar unaudsynt rapportering og byråkrati for dei tilsette 
og som vil gi dei meir tid til læring og oppfølging av elevane. 
Arbeiderpartiet vil: 
• Sørga for at det vert tilsett fleire kvalifiserte lærarar og behalda 
minstenorma for lærartettleik.
• Behalda kompetansekrava, men fjerna «avskiltinga» av lærarar som 
er utdanna før 2014.
• Auka andelen kvalifiserte lærarar og investera i større kompetanse 
mellom anna ved å gjennomføra eit kompetanseløft for dei som 
underviser i skulen og manglar formalkompetanse.
• Utvikla eit eige program for å rekruttera lærarar som har forlate yrket.
• Avbyråkratisera skulen ved å fjerna tidstjuvar og unaudsynte krav til 
rapportering og dokumentasjon.
• Gjennomgå kvalitetsvurderingssystemet til grunnskulen (NKVS) 
saman med partane i skulen, med mål om å redusera bruken av testar 
og prøvar og sikra at styringa fremjar meir og betre læring i skulen.
• Erstatta inntakskravet på fire i matematikk med breiare og meir 
treffsikre opptakskrav på lærarutdanninga. 
• Prøva ut fleire alternative opptaksordningar til lærarutdanningane, til 
dømes intervju.
• Styrka kvaliteten i lærarutdanningane og auka studieintensiteten 
ved å heva pedagogikkandelen, auka talet på praksisdagar og gi 
studentane meir erfaring i praktisk lærararbeid.  
4. Eit løft for fagarbeidarar og fagskular 
Me treng fleire fagarbeidarar i det norske nærings- og samfunnslivet for å byggja 
den moderne velferdsstaten og ein industri i verdstoppen. I dag har me for mange 
yrkesfagelevar som ikkje får læreplass og for få som gjennomfører med fag- eller 
sveinebrev. Arbeidarpartiet vil styrka lærlingordninga, gje yrkesfagopplæringa betre 
vilkår og sørga for at arbeidslivet som ventar etter fullført utdanning, er attraktivt, 
trygt og seriøst.
Fagskulane skal gi ei solid høgare yrkesfagleg utdanning og vera eit likeverdig 
yrkesfagleg alternativ til universitets- og høgskuleutdanninga. Arbeidarpartiet vil gi 
fagskuleutdanningane ei viktigare rolle i den livslange læringa og jobba for eit tett 
samarbeid mellom fagskulane og partane i arbeidslivet. 
Arbeiderpartiet vil:
• Innføra ein læreplassgaranti som sikrar at alle elevar som er 
kvalifisert, får læreplass. Dette skal skje gjennom eit forpliktande 
samarbeid mellom staten, fylkeskommunen og arbeidslivet med vekt på:14 →Betre oppfølging av ungdom i overgangen frå skule til læretid.
 →At mengda elevplassar på yrkesfag samsvarar med 
moglegheitene for læreplass
 →At ein startar med innføringa av læreplassgaranti innan fag der 
offentlege arbeidsplassar svarar til ein stor del av læreplassane.
 →At det å vera læreverksemd vert meir attraktivt mellom anna 
gjennom styrka krav til seriøsitet og bruk av lærlingar ved offentlege 
innkjøp og anbod.
• Gje skulen ansvaret for å følgja opp lærlingar det fyrste året av 
læretida, og differensiera oppfølging og varigheit etter behov saman 
med lærling og arbeidsgivar.
• Etablera eit nasjonalt senter for yrkesfag.
• Gjennomføra ein forpliktande opptrappingsplan med tusen nye 
fagskuleplassar årleg over fem år, i tråd med behova i arbeidslivet. 
• Gå gjennom dimensjoneringa av og finansieringa i fagskulesektoren for 
å sikra at utdanningstilboda er tilgjengelege, relevante og har god kvalitet.
• Leggja til rette for fleire bransjeprogram og etter- og 
vidareutdanningstilbod som tar i bruk kapasiteten og kompetansen til 
fagskulane. 
• Jobba for fleire desentraliserte fagskuletilbod som kan kombinerast 
med jobb.
• Leggja til rette for fleksible løp i fleire utdanningsprogram, der 
elevane får byta mellom skule og arbeidsliv.
• Styrka stipendordninga.  
5. Eit løft for kunnskap og meir desentralisert utdanning
Arbeidslivet vil i tida framover ha behov for eit meir tilpassa og mangfaldig tilbod om 
etter- og vidareutdanning. Arbeidarpartiet vil tetta hola i utdannings-Noreg, og lansera 
ei storsatsing på lokale utdanningssenter over heile landet som skal gjera livslang 
læring mogleg der folk bur. Dette skal gjerast ved å tilby etter- og vidareutdanning, 
satsing på fagutdanning for vaksne og utdanning av fleire lærarar og sjukepleiarar på 
stadar som ikkje er dekka av dei etablerte utdanningsinstitusjonane. 
Arbeiderpartiet vil:
• Auka mengda på nye studieplassar, særleg i område som er viktige 
for arbeidslivet.
• Styrka arbeidsrelevansen til studia, og ta vare på humaniora, 
samfunnsvitskap og andre fagfelt sin eigenart og det sjølvstendige 
bidraget til eit mangfaldig og kulturelt kompetent samfunn.
• Lansera ei storsatsing på lokale utdanningssenter over heile landet, 
med statleg finansiering og som i hovudregelen er eigd av fylka eller at 
ein inngår partnaravtalar med allereie etablerte studiesenter.  
 Utdanningssentra skal få eit utvida og særleg ansvar for å tilby 
utdanning til folk der dei bur, basert på lokale kompetansebehov.
• Sørga for at måla om regionalt ansvar og lik tilgang til 
høgare utdanning i heile landet vert styrka og følgt opp av 
utdanningsinstitusjonane gjennom oppdragsbrev og utviklingsavtalane.
• Leggja fram opptrappingsplanar for nye studieplassar for heile 
landet på universitet, høgskular og fagskular, og prioritera utdanningar 
innan viktige yrke der det manglar tilstrekkeleg kvalifisert arbeidskraft.
• Gje kommunar og helseføretaka plikt til å stilla med praksisplassar 
for profesjonsfaga som sjukepleie og lærarutdanning. 
• Stilla tydelege nasjonale krav til universitet og høgskular om 
regionalt nærvære for å styrka det desentraliserte tilbodet, og endra 
finansieringssystemet slik at det gir betre utteljing å satsa på kortare 
studietilbod som etter- og vidareutdanning. 
• Styrka studiesentera som regionale samlingspunkt for desentralisert 
utdanning saman med universiteta og høgskulane.
• Styrka ordninga med Senter for framragande utdanning 
(SFU), og utvida denne og andre ordningar som stimulerer til god 
utdanningskvalitet.
• Innføra ei tillitsreform for universitets- og høgskulesektoren.
• Vidareføra treprosentmålet i forskingspolitikken og leggje fram ein 
strategi for at forsking og utvikling i næringslivet skal utgjera to prosent 
av BNP innan 2030.
• Innføra eit forskingsløft for klima og omstilling. 
16 17HELSE OG OMSORG
Ei felles offentleg helseteneste , som er styrt av fellesskapet og finansiert over 
skatteseddelen, er det beste forsvaret mot større skilnadar. Me skal ha ei helseteneste 
i verdsklasse der fagfolka står i front, ein teneste som vil satsa meir på førebygging, 
som lyttar til pasientane, og som er tilgjengeleg for alle uansett kven dei er, og kvar 
dei bur. Det er eit felles ansvar å forhindra at koronapandemien fører til langvarige 
helseutfordringar for menneske og grupper i samfunnet vårt. 
I helse- og omsorgspolitikken vil Arbeidarpartiet prioritera: 
• Eit likeverdig helsetilbod over heile landet, som er basert på behov 
og ikkje på betalingsevna til den enkelte.
• Ein folkehelsepolitikk som bidreg til å utjamna sosiale helseskilnadar.
• Å sørga for nok folk på jobb, i faste og heile stillingar, med 
moglegheiter for praksis og vidareutdanning i heile helsetenesta.
• Ei kommunehelseteneste som er nær, oppdatert og førebudd på ei 
befolkning i endring.
• Auka kapasitet i sjukehusa og reduksjon i kor mykje ein brukar 
marknadsmodellar til fordel for meir tillit til helsepersonell, meir 
medverknad for pasientar og betre samarbeid på tvers i helsesektoren.
• Sterkare nasjonal helseberedskap, særleg legemiddeltilgang, 
akuttmedisin og kritisk helsepersonell, i heile landet.
• Styrking og prioritering av psykisk helsehjelp og rus, både med 
akuttilbod og lågterskeltenester.
• Ein eldreomsorg som gir meir fridom og tryggleik, innanfor ei 
offentleg ramme.
• Ei gradvis utviding av den offentlege tannhelsa.
• Å unngå å auka eigenandelen i helse utover prisvekst.  
1. Betre kvalitet og kapasitet i sjukehusa over heile landet 
I ei sterk, offentlege og solidarisk helseteneste er fagfolka sjølve nerva og den 
ressursen me må ta best vare på. Fagfolk må få tilgang til oppdatert teknologi og 
moglegheit til kompetanseutvikling, for at dei alltid kan liggja i front i faget. Fleire 
eldre fører til eit større behov for fleire ulike behandlingsplassar ved norske sjukehus. 
Me må byggja store nok bygg med rom til behandling og pleie, som også er gode 
arbeidsplassar for dei som arbeidar der. 
Arbeiderpartiet vil: 
• Løyva meir pengar til sjukehusa gjennom å auka grunnfinansieringa.
• Satsa på sterke lokalsjukehus i heile landet.
• Korta ned helsekøar ved å styrka tilbodet der køane er lange.
• Auka utreiings- og behandlingskapasiteten i poliklinikkar på 
ettermiddagar og kveldar.
• Sørga for at avtalespesialistar er eit reelt tilbod for alle uansett kvar 
dei bur. 2. Folkehelse – fellesskapets ansvar 
God helse vert skapt der folk lev, bur og arbeidar. Me må sørga for at alle 
samfunnssektorar er med på å førebyggja og investera i god folkehelse. Eit godt 
folkehelsearbeid er helsefremjande og kan motverka framvekst av kroniske 
sjukdommar i befolkninga. Å utjamna økonomiske og sosiale skilnadar vil i seg sjølv 
vera med på å fremja den norske folkehelsa.
Arbeiderpartiet vil: 
• Innføra dagleg fysisk aktivitet i skulen.
• Leggja til rette for gang- og sykkelvegar, samt lett tilgjengelege og 
rimelege offentlege transportmiddel ved dagleg kommunikasjon for alle.
• Innføra eit sunt, enkelt skulemåltid i løpet av dagen og gje elevane i 
skulane meir fridom til å organisera dette sjølv.
• At folkehelsa vert satt på dagsorden i skulen, og at me sikrar at born 
får kunnskap om fysisk og psykisk helse i skulen.
• Gå gjennom og vurdera innstrammingar i lovverket for regulering av 
marknadsføring av usunn mat og drikke som er retta mot born og unge.
• Føra ein restriktiv alkoholpolitikk og oppretthalda samfunnsrolla til 
Vinmonopolet.
• Reversera alle innskrenkingane som er gjort i abortlova gjennom dei 
siste åra.
• Avvikla nemndsystemet i abortlova mellom veke 12 og 18, og utgreia 
eit alternativ med trygg oppfølging og medisinsk rettleiing mellom veke 
12 og 18. Kvinner sin rett til sjølvråderett skal sikrast.
• Styrka det førebyggjande arbeidet for god tannehelse.
• Gjennomføra ein tannhelsereform, med gradvis utviding av den 
offentlege tannhelsetenesta, der me prioriterer unge vaksne og 
grupper som ikkje har moglegheit til å få gjennomført naudsynt 
tannhelsebehandling.  
3. Rus og psykisk helse  
– tidleg innsats, kort veg til hjelp og sterkare ettervern
Psykisk helse er like viktig som fysisk helse. For menneske med psykiske helseplagar 
er det heilt avgjerande å få hjelp der dei er – om det er på skulen, på ein sjukeheim 
eller på ein arbeidsplass. Arbeidarpartiet meiner psykisk helsevern og rusomsorg 
treng eit forpliktande løft, både på tidleg innsats, behandling og ettervern.
For å sikra hjelp i heimkommunen til menneske med psykiske helseplager vil 
Arbeidarpartiet: 
• Sørga for rask psykisk helsehjelp og lågterskeltenester utan tilvising 
i alle kommunar.
• Innføra ei nasjonal bemanningsnorm for skulehelsetenesta i tråd 
med tilrådingane til Helsedirektoratet.
• Forsterka den tidege tverrfaglege innsatsen rundt elevane i skulen, 
for å sikra at unge tidleg får hjelp med sine utfordringar, på rett nivå.18 19• Styrka samhandlinga mellom spesialisthelsetenesta, fastlegen og 
kommunen for å fanga opp menneske som får avslag eller vert satt på 
venteliste i psykisk helsevern, og sørga for at dette vert tatt hand om i 
kommunen.
For å styrka spesialisert psykisk helsevern vil Arbeidarpartiet:
• Plassera spesialistar i front, slik at erfarne spesialistar er med på å 
vurdera tilvisingar, og prøva ut løysingar der alle dei tilviste får høve til å 
få ein vurderingssamtale.
• Laga ein forpliktande opptrappingsplan for psykisk helse og få ned 
behandlingskøane for at alle som har behov for akutt hjelp får det.
• Stansa nedbygginga av døgnplassar i psykisk helsevern og 
gjennomføra ein grundig gjennomgang av dagens tilbod og ved det 
skapa fleire plassar der det er naudsynt.
• Satsa på eit desentralisert psykisk helsevern, for å sikra at folk i 
heile landet har kort veg til spesialistar.
For å få ein meir sosialdemokratisk ruspolitikk vil Arbeidarpartiet: 
• Oppretthalda eit forbod mot narkotika.
• Sikra ein betre livssituasjon og redusert stigma for personar med 
tung rusavhengigheit gjennom ei avkriminalisering for bruk og å ha 
mindre brukardosar for tunge rusavhengige.
• Evaluera bruken av ungdomskontrakter, ha ein hovudregel om 
påtaleavkall som reaksjon i møte med ungdom og fyrste gongs misferd 
og avgrensa kor lenge bruk og å ha brukardosar blir på rullebladet.
• Auka ressursane til innsatsen til politiet mot narkotikasal og –
kriminalitet.
• Gjera det trygt å søka helsehjelp.
• Gje kommunane økonomi og ressursar for at dei kan tilby helse- og 
sosialfaglege oppfølgingssamtalar, kartleggja rusbruk og samhandla 
med spesialisthelsetenesta om vidare helsehjelp og behandlingstilbod.  
4. Hjelp som er der når du treng det, uansett kvar du bur
Tryggleiken til folk er avhengig av at hjelpa kjem når dei treng den, og Arbeidarpartiet 
vil difor satsa tungt på akuttmedisin og distriktsmedisin. Både fødande kvinner og 
fagmiljø har i fleire år ropt varsku om utviklinga i fødetilbodet i Noreg. Arbeidarpartiet 
vil styrka fødetilbodet ved å styrka bemanninga, satsa på følgetenesta og betra 
finansieringa.
Arbeiderpartiet vil:
• Forskriftsfesta responstider for ambulansetenesta og setja ein 
standard for kompetanse og akuttmedisinsk utstyr i ambulansebilane 
og på ambulansebasane.
• Avklara ansvarsforholdet mellom ambulansetenesta og brann- og 
redningstenesta, og kompensera kommunane for meirbelastninga 
ved bruk av brann- og redningstenesta, der dei må stilla opp innanfor 
områda til ambulansetenesta.  • Gjennomføra ei statleg overtaking av luftambulansen og greia ut 
rundt ulike moglege modellar for samarbeid med ideell sektor.
• Auka bruken av lokalmedisinske senter og helsehus, og sørgja for at 
desse vert tilført fleire spesialisttenestar.
• Laga rekrutteringsordningar for helsepersonell i distriktskommunar.
• Sørga for at det vert tilbydt desentralisert utdanning i relevante og 
kritiske helseyrke.
• Styrka bemanninga på fødeavdelingane med bakgrunn i mål om ein-
til-ein oppfølging av jordmor.
• Styrka jordmorstyrte fødestover, og innføre ei nasjonal ordning som 
sikrar at alle jordmødrer i distriktskommunar får full stilling.
• Sikra at kvinner i kommunar med reiseveg på 90 minutt eller meir til 
sjukehuset får følge av jordmor på veg til sjukehuset. 
• Sikra at alle kommunar kan oppfylla kravet om heimebesøk til 
nybakte mødrer.  
Eldre: sjef i eige liv
Arbeiderpartiet  vil sikra alle ein god alderdom, men eldre er ulike, og alderdomen 
har ulike fasar. Difor vil me leggja til rette for seniorar i arbeidslivet, for aktivitet og 
fridomsteknologi, for ein aldersvenleg bustadsektor og for heilskaplege heimetenester, 
i tillegg til at me vil sørga for god pleie og omsorg når behovet melder seg. 
Arbeiderpartiet vil: 
• Stimulera til at fleire eldre står i arbeid
• Ha ei storsatsing på livslang læring
• Sikra ein god pensjon, og sjå til at den kan kombinerast med å vera i 
arbeid.
• Gjeninnføra “Den kulturelle spaserstokken”, med kulturtilbod som er 
særleg retta mot eldre.
• Sørga for gode transportordningar som gir eldre mobilitet i 
kvardagen. Til dømes “dei rosa bussane” i Oslo.
• Redusera barrierar for eldre si deltaking på ulike samfunnsarenaer 
og i lokalsamfunnet, slik at erfaringa, kompetansen og ressursane til 
eldre kan koma til nytte også i arbeidslivet. 
• Styrka samarbeidet mellom kommunen og frivillige for å utløysa 
frivilligheitsressursar, mellom anna frivilligheitssentralar. 
• Gjennomføra ei heimetenestereform for å gjera det best mogleg å bu 
heime så lenge ein kan og ynskjer det. 
• Setja krav til at kommunale tilbod heng saman og vert innretta slik at 
eldre får meir fridom i bruk av offentlege tenester. Mellom anna knytt til 
kvar dei vil reisa med offentleg transport, kva mat dei ynskjer, og når og 
korleis dei mottar heimetenester. 
• Motverka einsemd og styrka det psykiske helsetilbodet for eldre, både 
for heimebuande og for dei som bur på sjukeheim eller i omsorgsbustad.  20For å sikra kvalitet i eldreomsorgen vil Arbeidarpartiet: 
• Gjennomføra ei tillitsreform, der ansvaret for eldre på sjukeheim og 
i heimetenesta vert tatt hand om av mindre, faste team, der brukarane 
får påverka tilbodet meir, og der eldreomsorga vert styrt etter 
kvalitetskrav i staden for stoppeklokke.
• Tilby alle eldre over 75 år eit heimebesøk frå kommunalhelsetenesta.
• Sørga for å oppretta eigne tverrfaglege team til å følgja opp 
kvaliteten i omsorgstenestane, og læra av dei kommunane som har 
gode løysingar.
• Ha ein opptrappingsplan for bemanning i eldreomsorga, satsa 
på kompetansen til tilsette og på heiltid som norma i helse- og 
omsorgssektoren.
• Sikra kompetanse på mat og ernæring ved norske sjukeheimar, 
leggja til rette for å fremja næringsrik mat i og utanfor institusjonane og 
stimulera til ordningar med måltidsvener. 
• Sørga for tilstrekkeleg med sjukeheimsplassar og heildøgns 
omsorgsplassar for dei som treng det.
• Sikra at ektepar eller sambuarar som ynskjer å bu saman dei siste 
åra får moglegheit til det når den eine har fått sjukeheimsplass og den 
andre også er avhengig av omsorgstenestar. 
For å førebyggja demens og hjelpa menneske med demens vil 
Arbeidarpartiet: 
• Ha lågterskeltenester for menneske med demens, mellom anna 
gjennom å auka bruken av demenskoordinatorar, innføra demensskular 
for eldre og deira pårørande, samt gjeninnføra tilskotsordningar for 
dagtilbod for demenssjuke.
• Investera i tidleg diagnostisering, slik at folk får tidlegare 
behandling.
• Investera i demensvenleg velferdsteknologi. 
 
 
 
 
 
 Klima
Klima og natur: ramma rundt all anna politikk
Menneskeskapte klimaendringane  og global oppvarming er den mest alvorlege 
trugselen mot livsgrunnlaget på jorda. Me treng ein meir rettferdig klimapolitikk som 
kuttar utslepp og skapar jobbar på ein rettferdig måte. I framtida vil dei tryggaste 
arbeidsplassane vera natur- og klimavenlege. Noreg har dei beste føresetnadane for å 
byggja ny, klimavenleg industri basert på rein, norsk energi. Natur- og klimapolitikk lyt 
bli ei ramme rundt all anna politikk. 
VÅRE VIKTIGASTE SAKER
1. Klima skal vera ramma 
Arbeidarpartiet legg klimamåla til Noreg til grunn. Dei skal me nå. Me vil difor ta ansvar 
for å gjera samfunnet vårt og økonomien vår berekraftig, slik me oppfyller vår del av 
kontrakta med komande generasjonar. Me vil byggja på berekraftsmåla til FN og ta 
omsyn til sosial, økonomisk, geografisk og miljømessig berekraft i våre avgjersler. 
Me skal sørga for framtidig verdiskaping og inntekter til fellesskapet. Me skal utvikla 
eksisterande arbeidsplassar og skapa nye, trygge jobbar, og vegen dit må vera 
rettferdig, inkluderande og forståeleg for alle som vert påverka av den. 
Arbeiderpartiet vil: 
• Kutta 55 prosent av dei norske klimagassutsleppa mot mot 1990 
innan 2030, dette som ein del av våre forsterka mål under Parisavtalen. 
Denne skyldnaden gjeld heile økonomien og alle sektorar og 
klimagassar. Noreg skal oppfylla denne skyldnaden i samarbeid med EU 
i tråd med klimaavtalen mellom Noreg, EU og Island. I 2050 skal Noreg 
vera karbonnøytralt.
• For at Noreg skal nå klimamåla, vil me auka CO2-avgifta fram mot 
2030. Aukinga skal skje gradvis. Effekten på bensin- og dieselprisane 
skal reduserast og vegbruksavgifta geografisk differensierast for å sikra 
at utsleppskutt frå transport er sosialt og geografisk rettferdig. Dette 
skal sikra at effekten på pumpeprisar vert avgrensa.
• Innføra konkrete mål for utsleppskutt for kvar enkeltsektor og 
-næring i Noreg. Måla skal utviklast i samarbeid med aktuelle næringar 
og følga det felles klassifiseringssystemet som no vert utvikla i Europa. 
Det skal etablerast eit system for jamleg og forpliktande oppfølging av 
tiltak og måloppnåing.
• Auka støtta til satsingar som karbonfangst, havvind, hydrogen, 
batteriteknologi, bioøkonomi og grøn skipsfart. Dette skal mellom anna 
gjerast gjennom å gjennomføra ei skattereform slik at det vert meir 
attraktivt å investera i klimavenlege næringar. 
• Starta fullskala prosjekt for karbonfangst- og lagring både i 
sementproduksjonen i Brevik og avfallsforbrenninga på Klemetsrud. 
Staten skal i tillegg medfinansiera eit transportanlegg med skip og 
lagringsanlegg i Øygarden og brønnar i Nordsjøen. 22• Skjerpa krava til avfallshandtering, slik at avfallet vert sortert, 
vidareforedla og brukt på nytt som råstoff.
• Leggja til rette for betre og fleire innsamlingsordningar, 
mottaksanlegg og attvinningsanlegg for plast, og sørgja for at all 
emballasje i bruk i Noreg er eigna for gjenbruk eller attvinning seinast 
innan 2030.
• Satsa på næringsutvikling knytt til klimavenleg transport på område 
som tungtransport og skipsfart.
• Satsa på grøn næringsutvikling som sikrar berekraftig utvikling, 
utsleppskutt og mindre naturavtrykk på alle våre primærnæringar.
• Vurdera krav om at selskap måler og er opne om klima- og 
miljøfotavtrykket og relaterte risikovurderingar, minst på linje med 
eksisterande krav i EU. 
• At Noreg brukar EØS-avtala til tett oppfølging av EU sin Green New 
Deal.  
2. Kutta utslepp og ta vare på naturen der me bur 
Strand, skog, fjell og fiskevatn skal vera tilgjengelege for alle. Retten til naturopplevingar 
og natur er ein grunnleggjande rett i landet vårt, men me ser likevel at den vert utfordra. 
Strandsona vert bygd ut, og viktige frilufts- og naturområde vert bygd ned.
Det skal vera enklast mogleg å ta vare på naturen, og kutta utslepp i lokalmiljøet.
Arbeiderpartiet vil: 
• Grunnlovsfesta allemannsretten og styrka den gjennom lovverk, 
oppkjøp og reguleringar.
• Utvikla klimabudsjett i kommunane for at dei kan setja seg opp 
konkrete og forpliktande klimamål og utvikla betre ordningar for å 
rapportera utslepp.
• Vektleggja omsynet til natur og klima sterkare i plan- og 
bygningslova. 
• Arbeida for mekanismar som gjer at utbyggjar som bygger ned skog, 
jord eller anna natur, skal kompensera for det ved å restaurera natur 
andre stadar gjennom eit såkalla naturbidrag. 
• Styrka rolla og kompetansen til kommunane innan natur- og 
klimaarbeidet, med særleg vekt på berekraftig arealforvaltning.
• Sikra at grøntområde er lett tilgjengeleg for alle i tettbygde område.
• Satsa på gang- og sykkeltiltak.
• Sørga for fleire bildelingsløysingar og gjera biloppstillingsplassar 
for bildeling tilgjengeleg nær knutepunkt og i større bustad- og 
næringsprosjekt.  
3. Natur: Ta vare på naturen for velferd i framtida 
Me må sikra vekst og velferd i framtida utan å øydeleggja naturen, for naturen er 
sjølve grunnlaget for velferda vår.Ein økonomi i balanse er avhengig av ein natur i balanse. Arbeidarpartiet vil stoppa 
tapet av natur. Me kan byggja smartare, planleggja betre og ta klokare val for å 
bevara den mest sårbare naturen.
Noreg skal ha både levedyktige rovviltstammer og trygge område for beite. Denne 
todelte målsettinga er grunnlaget for vår politikk, og regelverk for forvaltning skal 
støtta opp under den.
Arbeiderpartiet vil:
• Gjennomføra ei utgreiing av naturrisiko for norsk økonomi etter 
modell frå Klimarisikoutvalet.
• Etablera “Naturkur” etter modell av “Klimakur”, for å bidra til at 
Noreg opprettheld eit mangfald av økosystem i god økologisk tilstand.
• Utarbeida ein nasjonal plan for å oppretthalda og restaurera natur i 
tråd med internasjonale skyldnadar.
• Utgreia korleis norske statleg eigde selskap skal redusera naturrisiko 
for si verksemd, i tråd med berekraftsmåla til FN.
• Utgreia korleis me gjennom norsk lovverk kan sørga for at norske 
selskap i utlandet ikkje bidreg til alvorlege skadar på miljøet.
• Intensivera arbeidet med å redda trua artar og naturtypar.
• Vidareføra den todelte målsetjinga om å både ha levedyktige 
rovviltstammar og eit aktivt beitebruk.
• Sikra ein berekraftig rovviltbestand i tråd med forliket til Stortinget, 
naturmangfaldslova og våre internasjonale forpliktingar.  
• Ha ei tydeleg og konsekvent soneforvaltning og eit effektivt regime 
for uttak av rovvilt når det ikkje truar overlevinga til bestanden. Det skal 
også vera ei aktiv forvaltning av rovdyr i rovdyrprioriterte område når 
ein har oppfylt bestandmålet. 
• At fellesskapen skal ta ansvar for å kompensera eigarar av beitedyr 
ved rovdyrsskade.
 25Andre viktige saker
Bustad
Alle har rett til ein trygg og god bustad. Den norske bustadsmodellen byggjer på at folk 
skal kjøpa og eiga eigen bustad. Det er store økonomiske skilnadar i bustadmarknaden, 
både geografisk og mellom enkelthushaldningar. Me meiner at bustad skal vera ein stad 
å bu, ikkje eit spekuleringsobjekt.
Ein framtidsretta bustadpolitikk skal bidra til å jamna ut skilnadar, samstundes som den 
skal ta omsyn til klima og natur.
For å byggja fleire bustadar vil Arbeidarpartiet: 
• At kommunane må leggja til rette for kommunale tomter og rimelege 
bustadar for fyrstegangsetablerarar og studentbustadar.
• Gjennomføra ei utgreiing av ein statleg rentekompensasjonsordning 
for kommunale tomtekjøp, som skal leggja til rette for bustadbygging, 
gjerne med nye eigarformer.
• Leggja til rette for at kommunane i samarbeid med aktørar 
som bustadbyggjarlaga kan byggja bustadar til folk med avgrensa 
eigenkapital.
• Trappa opp studentbustadbygginga med mål om 3000 bygde 
bustadar i året. 
For å få fleire som treng bustad inn på bustadmarknaden, vil Arbeidarpartiet: 
• Auka utlånsrammene i Husbanken slik at fleire kan få startlån. Hus -
banken skal kunne brukast som verkemiddel også for fyrstegongseta -
blerarar.
• Utvida mandatet til Husbanken, særleg retta mot leigemarknaden og 
ein “tredje bustadsektor”.
• Gje kommunane moglegheit til å tildela startlån til unge med liten 
eigenkapital og gode inntektsutsikter.
• Oppmoda kommunar til å nytta “frå leige til eige” eller andre 
liknande initiativ som utgangspunkt i lokal bustadsosial planlegging.
• Auka tilskot til kommunalt bustadsosialt arbeid og etablera fleire 
ikkje-kommersielle utleigebustadar.
• Unngå for sterk konsentrasjon av kommunale bustadar i eitt område.
• Frysa BSU-ordninga (Bustadsparing for ungdom) på 25 000 kroner 
i året og 300 000 kroner totalt og avgrensa ordninga til å gjelda fyrste -
gongs bustadkjøp.
 
 
 26 27Justis og vernebuing
Alle i Noreg skal kjenna seg trygge - uansett kvar dei bur, og kva bakgrunn dei har. 
Likevel opplev mange i dag at denne grunnleggjande tryggleiken er svekka. Den 
er redusert av eit mindre tilstadeverande og meir sentralisert politi, av lange køar i 
rettsvesenet og av aukande klasseskilje, også i justissektoren. Me vil prioritera fleire 
politifolk i lokalmiljøa, og me vil gjennomføra ein særleg innsats i byane for å førebyggja 
og motverka gjengkriminalitet.
Koronakrisa avdekka store manglar i vernebuinga til helsetenesta. Den må styrkast. 
Også den nære vernebuinga - brann og redningsvesenet, nærpolitiet, Sivilforsvaret og 
ambulansen - må styrkast for at me skal stå betre rusta i neste krise. Dei ulike delane av 
vernebuinga i samfunnet må henga betre saman. 
Terroren 22. juli og koronapandemien demonstrerte at sjølv eit av verdas tryggaste 
samfunn er sårbart. Naturkatastrofar, terror, kriminalitet, digitale angrep og pandemiar 
er berre nokre av trugslane me må ha betre dekning mot i tida som kjem. Dei ulike 
delane av samfunnsvernebuinga må henga betre saman. Ressursane skal finna 
kvarandre betre enn dei gjer i dag. Vårt mål er betre samordning og samlokalisering av 
naudmeldingssentralane slik etatane kan trena meir saman. Me vil førebyggja meir, og 
me må hegna om samfunnsmodellen vår. Den gjer høg tillit mellom folk og gjer at me 
stolar på kvarandre. Det er den sterke fellesskapen som best kan førebyggja og beskytta 
oss mot trugslar og kriser. 
Arbeiderpartiet vil: 
• Satsa på eit politi med sterkare lokal forankring, med meir ressursar 
til politidistrikta og auka grunnbemanning.
• Gjennomføra eit reelt etterforskingsløft gjennom ei eiga satsing på 
etterforskarar og påtalemakta i politiet, slik at offer for kriminalitet ikkje 
står i uverdige køar i straffesakskjeda.
• Forby deltaking i og rekruttering til kriminelle gjengar og auka 
straffenivået for organisert kriminalitet.
• Auka talet på patruljar i politidistrikta slik at politiet kjem når folk 
treng dei.
• Sørga for at det vert utdanna nok politifolk og vurdera gjenopning av 
nedlagte studiestadar. 
• Etablera “nærtenestesenter” over heile landet slik at folk har kort 
veg til tenester som juridisk rådgiving og rettshjelp og utskriving av 
førarkort og pass.
• Gjennomføra ei evaluering av nærpolitireforma.
• Styrka arbeidet til politiet gjennom å følga opp bekymringsmeldingar 
om radikalisering
• Gjennomføra ei tillitsrefom i justissektoren i samarbeid med tilsette 
og tillitsvalde som sikrar færre mål, mindre detaljstyring og mindre 
unaudsynt rapportering.
• Setja ned ein totalvernebuingskommisjon. 
• Revitalisera arbeidet med kultur og leiing i sektoren, som vart starta 
etter Gjørvkommisjonen.• Redusera køane i domstolane betrakteleg, mellom anna ved å auka 
ressursane til domstolane og påtalemakta.
• Fortsetja digitaliseringa av domstolane, leggja til rette for at fleire 
saker kan løysast gjennom mekling og vidareutvikla prosjekt som 
“hurtighandsaming av straffesaker”.
• Sikra ein desentralisert domstolsstruktur som tek hand om 
rettstryggleik og tenester til folk i heile landet, samt legg til rette for 
moderat spesialisering.
• Styrka dei frivillige rettshjelpstilboda, etablera ein ny 
rettshjelpsmodell som sikrar at fleire utsette grupper får rettshjelp, og 
tilby rettshjelpsrettleiing til folk over heile landet i nærtenestesenter.
• Leggja fram ein meir ambisiøs nasjonal opptrappingsplan mot vald 
og overgrep mot born og mot vald i nære relasjonar.
• Utvida kriminalomsorga med fleire fengselsplassar og oppretthalda 
ein desentralisert fengselsstruktur.
• Setja ned ein totalvernebuingskommisjon som mellom anna skal 
vurdera:  
 →å betra tilgangen til analyser som ser risiko og vernebuing under 
eitt.
 →korleis departementa, frivilligheita og lokale 
vernebuingsressursar kan samarbeida betre.
• Leggja til rette for fleire regionale øvings- og vernebuingssenter for 
samtrening og kompetansebygging mellom nød og vernebuingsetatane 
og dei frivillige vernebuingsorganisasjonane.
• Jobba for at staten tek alle kostnadane og ansvaret for drift av 
naudnett for alle naudetatar.  
Familie
Godt utbygde offentlege velferdstenester er ein føresetnad for å gi fridom til alle former 
for familiar. Arbeidarpartiet vil difor styrka det universelle velferdstilbodet til born og 
unge. Det vil bidra til sterkare fellesskap og mindre skilnadar i samfunnet. Alle skal 
kunne kombinera arbeid med familieliv. 
Arbeiderpartiet vil: 
• Styrka det universelle velferdstilbodet for born og unge gjennom å 
prioritera velferdstenestar som omfattar alle born.
• Sørga for at born med særskilde behov for oppfølginga og 
tilrettelegginga dei har behov for også i skulefritidsordninga, 
tilsvarande rettane oppføringslova gjer gjennom skuledagen.
• Vidareføra ein tredelt foreldrepermisjon og sikra mor moglegheit til å 
amma i tråd med helsefaglege råd.
• Sikra at mødre ikkje får kutt i permisjonstida om dei føder før termin, 
og at ikkje permisjonen startar å løpa om dei føder seinare enn termin.
• Behalda fedrekvota me har i dag og sikra rettane til fedre.
• Fjerna kontantstøtta og erstatta den med ein ventestønad for dei 
som ikkje har fått barnehageplass. 28 29• Oppretthalda barnetrygda på nivået me har i dag.
• Gå gjennom ordninga med brillestøtte til born, og innføra ei ny 
ordning som skjermar familiar med store brilleutgifter til born. 
Likestilling, inkludering og antirasisme:  
Eit likestilt samfunn er eit fritt samfunn 
Arbeidarpartiet skal føra ein offensiv og målretta likestillingspolitikk som gjer at alle 
vert inkludert i samfunnet, uavhengig av kjønn, seksuell orientering, funksjonsevne 
og etnisitet. Store skilnadar mellom kjønna i skulepresentasjonar og gjennomføring i 
skulen, i arbeidslivet, i lønsnivå, i familieliv og i helse trugar det likestilte samfunnet. 
Arbeidarpartiet skal byggja ned hinder for deltaking, styrka arbeidet mot diskriminering 
og for eit meir inkluderande samfunn.
Arbeiderpartiet vil:
• Oppretta eit eige trepartssamarbeid for likestilling
• Sørga for større mangfald i arbeidslivet samt betre representasjon 
mellom kjønna i dei bransjane der dette går for sakte. 
• Innlemma FN-konvensjonen om rettar til menneske med nedsett 
funksjonsevne (CRPD) i den norske menneskerettslova.
• Auka støtta til organisasjonar som jobbar for meir likestilling.
• Innføra nye lovendringar og tiltak for å motverka netthets.
• Jobba for universell utforming og tilgjengelegheit slik at alle kan 
delta i samfunnet.
• Jobba for at offentlege verksemder går framfor og jobbar aktivt for 
rekruttering av tilsette med fleirkulturell bakgrunn.
• Setja i verk ein ny handlingsplan for LHBT+-personar med fokus på 
levekår.
• Utarbeida ein ny handlingsplan mot rasisme med konkrete tiltak.
• Fjerna statsstøtta til Human Rights Service.
• Jobba for at flest mogleg norske ungdomsskuleelevar får tilbod om 
besøk til 22.juli-senteret og/eller Utøya.  
Trygg og klimavenleg transport i heile landet
Vegar, jernbane, hamner og flyplassar bind Noreg saman og er heilt avgjerande 
for busetjing og arbeidsplassar. Det offentlege må ha hovudansvaret for at denne 
infrastrukturen fungerer godt. Det er behov for ei meir heilskapleg utvikling av 
infrastrukturen vår. 
Dei viktigaste prioriteringane i samferdselspolitikken til Arbeidarpartiet er å: 
• Kutta utsleppa frå transportsektoren, slik me når våre internasjonale 
klimaskyldnadar.
• Byggja sterkare bu- og arbeidsregionar og styrka rammevilkåra for 
norsk næringsliv.
• Hindra sosial dumping i transportsektoren - sikra eit seriøst 
arbeidsliv.  • Samferdselsinvesteringar skal styrka norske verksemder med 
norske løns- og arbeidsvilkår.
• Visjonen om null drepte og hardt skadde i trafikken er viktig. Me vil 
intensivera den førebyggjande innsatsen. 
 
Les meir om dei konkrete satsingane i partiprogrammet vårt og  
i vårt alternative opplegg for nasjonal transportplan.
Kultur og idrett
Arbeidarpartiet vil sørga for at alle skal ha tilgang til kulturopplevingar av god kvalitet, 
uavhengig av bustad og bakgrunn. Me vil ha lågare terskel for deltaking og fremja det 
breie kulturlivet i alle kommunar og fylker gjennom eit nytt “Kulturløft”.
Arbeidarpartiet vil sikra gode idrettstilbod som er tilgjengelege for alle, serleg born og 
unge. Då må me byggja ut anlegg og leggja til rette for at terskelen for deltaking er så 
låg som mogleg. Deltaking må også vera så billeg som mogleg, og me må jobba mot å 
redusera utstyrspresset. 
Arbeiderpartiet vil: 
• Gjennomføra eit nytt kulturløft, der dei statlege midlane i større 
grad enn i dag, kjem heile ladet til gode og der andelen til kultur i 
statsbudsjettet igjen gradvis aukar til ein prosent.
• Senka terskelen for deltaking slik at fleire, og serleg born og unge, 
får moglegheit til å delta kulturaktivitetar.
• Betra levekåra til kunstnarar gjennom ein kunstnarøkonomireform.
• Innføra regionale kulturfond.
• Gje full momskompensasjon til idrett, frivilligheit og kultur.
• Sikra at den offentlege støtta ikkje er avhengig av private 
donasjonar gjennom å avvikla gåveforsterkingsordninga.
• Styrka den regionale filmsatsinga og auka produksjonsmidlane til 
norsk film.
• Sikra ein desentralisert kinostruktur.
• Gjeninnføra ei boklov som sikrar fastprissystemet.
• Innføra ei ny festivalstøtteordning som sikrar kvalitet og 
føreseielegheit for festivalane.
• Styrka musea med vekt på formidling og fagleg utvikling.
• Sikra at fleire born får moglegheit til å delta i kulturskulen til ein 
rimeleg pris.
• Bidra til at meiropne bibliotek skal vidareutviklast som ein aktiv 
møteplass for kunnskap, debatt og kulturformidling, og sikrast 
moglegheit til å låna ut digitale verk.
• Ta vare på den norske og samiske kulturarva.
• Anerkjenna og satsa på samisk kultur, film, musikk og 
handverkstradisjon.30 31• Ha eit samisk kulturløft.
• Ha politikk som støttar opp om alt det positive ved digital spelkultur, 
og som førebyggjer eventuelle negative sider ved dataspel.
• Ruste opp og byggja fleire idrettsanlegg og laga ein nasjonal plan for 
idrettsanlegg saman med idrettsrørsla som skal danna grunnlaget for 
prioritering av spelemidla.
• Gjera momskompensasjonen for idrettsanlegg regelstyrt.
• Leggja til rette for nærmiljøanlegg og eigenorganisert idrett.
• Vidareføra ordninga med ekstra spelemidlar i pressområde.
• Bevara og beskytta eineretten til Norsk Tipping og sikra at 
overskotet frå Norsk Tipping til idretts-, kultur- og frivilligheitsformål 
ikkje går til kommersiell verksemd.
• Jobba for å redusera etterslepet i utbetaling av spelemidlar, slik det 
blir kapital til aktivitet for born og unge og realisering av nye anlegg. 
• Sikra at alle innbyggjarar har moglegheit til gratis lån av utstyr til 
trening og friluftsliv. 
By og land – hand i hand
Arbeidarpartiet vil føra ein politikk for sterkare fellesskap, vekst og utvikling i heile 
landet. Me vil snu sentraliseringa og fremja ein heilskapleg strategi for statleg nærvær i 
regionane, der staten ved å vere til stades sikrar velferdstenestar nær innbyggjarane, og 
der offentlege etatar og institusjonar bidreg til lokale arbeidsplassar og kompetansemiljø.
Om tvangssamanslåtte fylke ynskjer å endra grensene sine for å løysa sine oppgåver, 
vil Arbeidarpartiet i regjering gå i dialog med fylka for å få til dette på ein fornuftig, 
heilskapleg og ansvarleg måte.
Dei store byane våre er kjenneteikna av eit stort mangfald. Storbyen skal vera ein trygg 
og sunn stad å vera for alle innbyggjarar, der menneske med ulike liv lev saman. Byane 
er viktige motorar i norsk økonomi og spelar ei avgjerande rolle i å nå våre klimamål.  
For å sikra levande distrikt og optimisme i heile landet vil Arbeidarpartiet: 
• Innføra nærleiksprinsipp for statleg styring: 
 →statlege verksemder skal organiserast slik at kompetansen ligg 
så nært innbyggjarane som mogleg
 →nye statlege arbeidsplassar skal leggjast utanfor Oslo, med 
mindre det er heilt openbare årsaker som tilseier noko anna. Veksten 
innanfor eksisterande statlege arbeidsplassar skal fordelast meir 
rettferdig mellom by og land.
 →byggja sterke kompetansemiljø i heile landet gjennom ei jamnare 
fordeling av offentlege arbeidsplassar.
 →ingen vedtak om nedlegging av statlege tenestestadar skal 
gjerast i neste stortingsperiode med mindre det er avgjerande for å 
ta hand om viktige nasjonale interesser.
 →digitalisering skal nyttast for å sikra eksisterande arbeidsplassar 
og utvikla tilboda der innbyggjarane er. • At det skal innførast ein regel om distriktspolitisk 
konsekvensanalyse av alle reformer.
• Utvikla “regionavtalar” mellom staten, kommunar og regionar, som 
skal sikra utvikling og vekst i heile landet og langsiktige rammer for 
næringsliv, transport, busetting, utdanning og velferd.
• Samla ulike offentlege tenester slik ein får større fagmiljø sjølv om 
kva enkelt etat har få tilsette. Fleire statlege stillingar bør lysast ut med 
moglegheit for kontorstad utanfor hovudkontoret.
• Vidareføra og utvikla ordninga med differensiert arbeidsgivaravgift.
• Arbeida for å halvera ferjetakstane i løpet av komande 
stortingsperiode i samarbeid med fylkeskommunane, og senka 
inngangskostnaden for å nytta Autopass. Endringane skal finansierast 
av staten.
• Utarbeida ein nasjonal gjennomføringsplan for skredsikring 
av alle strekningar med høg og middels skredfaktor på riks- og 
fylkesvegnettet.
• At inntektssystemet for kommunar og fylkeskommunar sikrar eit 
likeverdig tenestetilbod i heile landet.
• Gjera tilgang til høgkapasitets internett til ein rett på lik line med 
straum og arbeida for nye teknologiske løysingar som til dømes 5G, 
over heile landet.
For å sikra det gode liv i storbyane vil Arbeidarpartiet:
• Utvikla storbyområda med bustadar og arbeidsplassar slik det meste 
av persontransporten kan gjennomførast til fots, på sykkel eller med 
kollektivtrafikk.
• Auka takta i bustadbygginga og sørga for rimelegare bustadar av god 
kvalitet for at folk skal kunne koma inn på bustadmarknaden i tråd med 
prinsipp for arealeffektiv og klimavenleg byutvikling.
• Utforma grøne og trivelege gater og byrom som også bidreg til betre 
handtering av overvatn i møte med klimaendringar.
• At staten skal bidra med inntil 70 prosent av utbyggingskostnadane i 
store kollektivprosjekt i og rundt dei store byane.
• Byggja idrettsanlegg i byar der det er mangel på fleirbrukshallar, som 
også kan nyttast til uorganisert idrett og fritidstilbod til born og unge, 
og fremja fysisk aktivitet ved å byggja ut nærmiljøanlegg, turløyper og 
treningsanlegg i nærmiljøa, som er tilgjengelege for alle.
• Forsterka områdesatsinga i storbyane og vektleggja integrering 
norsk språk, arbeid og førebygging blant born og unge innanfor desse 
satsingane.
• Setje i verk tiltak mot einsemd i samarbeid med frivilligheita.
• Sikra trygge byar, mellom anna gjennom eit politi som er meir 
til stades, meir ressursar til førebygging og auka innsats mot 
gjengkriminalitet.
• Sikra at storbyane er gode vertskommunar for dei høgare 
utdanningsinstitusjonane.33Nordområda: Med ny giv 
Det er behov for ein ny giv i nordområdepolitikken. Arbeidarpartiet vil fornya og forsterka 
innsatsen og har større ambisjonar for utviklinga i nord enn det me ser i dag. Nordområda 
er det viktigaste strategiske satsingsområdet for Noreg. Nordområdepolitikken må 
nærare folk og bør tyda noko for deira kvardag. Den nye nordområdepolitikken må snu 
den negative innbyggjarutviklinga, utnytta dei lokale verdiane til å skapa vekst og grøn 
utvikling og fremja nye initiativ for samarbeid med våre naboar.
For å få ein ny giv i nordområdepolitikken vil Arbeidarpartiet: 
• Sørga for lokal verdiskaping frå næringsverksemd i nord, gjennom 
tydlege krav om arbeidsplassar, inntekter til kommunane og 
oppbygging av lokal leverandørindustri, samt oppdeling av store anbod.
• Styrka det institusjonelle samarbeidet mellom landa og folka i nord, 
som Arktisk råd og Barentsrådet.
• Styrka den utanriks- og sikkerheitspolitiske dialogen i nord, 
og etablera felles møteplassar for å diskutera sikkerheitspolitiske 
utfordringar og forsterka folk-til-folk-samarbeidet, gjennom å styrka 
Barentssamarbeidet og Barentssekretariatet.
• Auka kvaliteten i ein god nordnorsk skule basert på særtrekka og 
styrkane i regionen, og oppretta eit skuleutviklingsprogram som støtte 
for kvalitetsutvikling i kommunane.
• Gjennomføra eit nytt forskingsløft i nord.
• Utarbeida ein industriplan for Norskehavet og Barentshavet.
• Fornya vår heilskaplege forvaltning av havet gjennom å etablera 
eit program for sameksistens i kystsona, som foreinar næringsliv og 
naturverdiar.
• Etablera eit industriprogram for sirkulærøkonomi i nord.
• Gjera nordområda leiande innanfor utsleppsfri transport, gjennom 
eigne elektrifiseringssatsingar til havs og for elektriske fly.
• Ha ei kraftfull satsing på klima og miljø på Svalbard og gjera Svalbard 
til eit føregangssamfunn for sirkulærøkonomi og eit utsleppsfritt 
samfunn.
• Satsa på aksen Andøy-Narvik-Tromsø-Svalbard i romindustrien, 
arbeida for eit nasjonalt senter for jordobservasjon i Tromsø og eit 
nasjonalt innovasjonssenter for rombasert verksemd på Andøya, og 
sikra at Andøya Spacereport vert raskt realisert.
Migrasjon
Noreg har eit ansvar for å hjelpa menneske som flyktar frå krig og forfølging. Asyl- og 
innvandringspolitikken er basert på våre internasjonale forpliktingar og skal byggja opp 
under den norske samfunnsmodellen med små skilnadar og like moglegheiter, lik tillit 
og sterkt samhald. Me ynskjer ei meir kontrollert innvandring gjennom ein heilskapleg 
politikk som er meir rettferdig, meir human og meir berekraftig for det norske samfunnet. 
Innvandring har gjort Noreg til eit meir mangfaldig samfunn. Hovudmålet til Arbeidarpartiet 
for integreringsarbeidet er å få fleire i arbeid, byggja sterke fellesskap, fremja likestilling 
og motverka negativ sosial kontroll.Arbeiderpartiet vil: 
• Auka bidraget Noreg gir til UNHCR for å setja organisasjonen i betre 
stand til å verna om rettane til menneske på flukt.
• Byggja opp ein solidaritetspott i utviklingsbudsjettet på minst 
5 milliardar kroner for å betra forholda for menneske på flukt og 
lokalsamfunna som tek imot flyktningar.
• Hjelpa fleire gjennom kvoteflyktningsordninga.
• Hindra at fleire legg ut på farleg flukt og effektivt motverka irregulær 
migrasjon.
• Innføra eit klarare skilje mellom kven som får konveksjonsstatus og 
subsidiær vern, innanfor rammene av internasjonale skyldnadar. 
• Oppretthalda tilliten til asylordninga gjennom eit effektivt returarbeid.
• Prioritera barnefamiliar gjennom kvoteflyktningordninga.
• Sikra at det beste for barnet er eit grunnleggjande omsyn i 
handsaminga av asylsaker som råkar born.
• Innføra betre og meir langsiktige økonomiske støtteordningar for 
kommunar som buset flyktningar med særskilte behov, for å sikra at alle 
som har fått opphaldsløyve vert busett så snart som råd.
• Startkvalifisering for arbeid allereie i mottak og styrka 
kompetanselina i norsk integreringspolitikk. 
• Gjera det lettare å gjennomføra opplæring og kvalifisering av 
innvandrarar i verksemder.
• At yrkesmål skal inngå i integreringsplanen til den enkelte basert på 
gjennomført kompetansekartlegging. 
• Gå gjennom introduksjonsordninga for å sikra tettare samarbeid 
mellom involverte aktørar og ein raskare veg ut i aktivitet for den enkelte.
• Involvera fleire frivillige organisasjonar i aktivitetstilbodet for 
asylsøkarar og leggja til rette for frivillig arbeid for asylsøkarar som ikkje 
har arbeidsløyve. 
• Leggje til rette for språkpraksisplassar i frivillige organisasjonar, 
mellom anna gjennom tilskotsordningar. 
• Krevja at partane i arbeidslivet sikrar naudsynt kompetanse om 
negativ sosial kontroll hos sine leiarar og tillitsvalde.
• Auka mengda minoritetsrådgivarar i skulen for at elevar i 
vidaregåande skule kan søka råd hos denne tenesta uavhengig av kva 
skule dei går på.34Utanriks og forsvar 
Utanrikspolitikken til Arbeidarpartiet skal ta hand om norske interesser og er forankra 
i våre grunnleggjande sosialdemokratiske verdiar: fridom, likskap og solidaritet. Noreg 
skal vera eit engasjert og gjenkjenneleg medlem av det internasjonale samfunnet. 
Hovudlinjene i norsk utanrikspolitikk skal bestå: FN-medlemskapet, NATO-alliansen og 
EØS-avtalen. I ei meir uroleg og uføreseieleg tid treng me likevel fleire bein å stå på i 
utanrikspolitikken. Me må evna å balansera og byggja nye alliansar. 
Me må også brei forstand løfta klimapolitikken inn i handels- og utanrikspolitikken. 
Klimaendringane er den største utfordringa i vår tid og påverkar konfliktmønster, 
alliansar og styrkeforhold. Ei meir rettferdig verd må byggjast på rein energi, lågare 
klimagassutslepp og betre forvaltning av sårbar natur.
Utviklingspolitikk risikerer å verta ei omfattande samling av gode formål, utan reelle 
prioriteringar. Noreg kan heller ikkje gjera alt åleine. I større grad enn i dag må me styra 
vår innsats slik den får størst mogleg effekt. Målet for utviklingspolitikken må vera 
samfunnsendring. Me vil fortsatt nytta ein prosent av bruttonasjonalinntekta til Noreg til 
internasjonal utviklingsinnsats.
Forsvaret skal verna om sikkerheita, tryggleiken og handlefridomen til Noreg. Basert på 
NATO-alliansen skal Forsvaret avskrekka og førebyggja krig og konflikt. For å handtera 
nye og meir samansette trugslar treng Noreg eit sterkt forsvar, som er moderne utrusta 
og med høgkompetent personell. Me må styrka evnene til Forsvaret til å handheva norsk 
råderett i heile vårt territorium, både til lands og til havs. Me vil auka forsvarsevna og 
den militære tilstadeveringa i Nord-Noreg. Menneska er den viktigase ressursen og 
kapasiteten til Forsvaret. Forsvaret treng fleire folk og dei forsvarstilsette må ha gode 
rammevilkår.
Arbeiderpartiet vil: 
• Føra ein robust og balansert sikkerheitspolitikk for å sikra 
Noreg sin tryggleik, handlefridom våre interesser og verdiar.
• Halda fast ved NATO-samarbeidet og samstundes gi norsk 
sikkerheitspolitikk fleire bein å stå på ved å forsterka samarbeide 
i Norden, med Tyskland og andre nærståande land i og utanfor 
EU.
• Gjera klima og natur til ein hovudprioritet i utanrikspolitikken 
og utbygging av fornybar energi til den viktigaste enkeltsatsinga i 
norsk utviklingspolitikk.
• Sørga for at Noreg er leiande i det internasjonale klimaarbeidet 
på område der me har fortrinn, som i utviklinga av karbonfang 
og -lagring, fornybar kraft og grøn skipsfart, og i arbeidet for 
berekraftige verdshav.
• Løfta fram fem hovudmål i utviklingspolitikken: kutta 
klimautslepp og ta verna om natur, motverka ulikskap, gje fleire 
kvinner rett til å bestemma over eigen kropp, stilla opp med humanitær nødhjelp og motarbeida smittsame sjukdomar.
• Motarbeida innskrenkinga av menneskerettar og folkestyret 
og kjempa mot folkeretts- og menneskerettsbrot, uansett kvar 
dei måtte finna stad.
• Vera ein pådrivar for å gjera FN-systemet sterkare, meir 
effektivt og representativt.
• Nytta handlingsrommet i EØS-avtalen maksimalt gjennom 
medverknad tidleg i avgjersleprosessar og ved å gjennomføra 
kraftfulle tiltak for eit organisert arbeidsliv.
• Utvida og fordjupa nordisk samarbeid innan 
sikkerheitspolitikk, økonomi, teknologi, klimapolitikk og 
infrastruktur.
• Sørga for at Noreg tar ei leiande rolle i det internasjonale 
arbeidet for å motarbeida ulovleg kapitalflyt og skattesvik.
• Auka den totale forsvarsevna til Noreg ved å styrka og 
vidareutvikla vårt eie nasjonale forsvar, NATO-alliansen og 
samarbeid med enkeltallierte.
• Gjennomføra ein ambisiøs opptrappingsplan for å få fleire 
tilsette og vernepliktige i dei operative ledda i Forsvaret.
• Styrka forsvarsevna i Nord-Noreg med relevante bidrag frå alle 
forsvarsgreiner. 
Nå er det vanlege folk sin tur