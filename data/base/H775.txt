
Oslo, den 2. juli 1999
Jan Petersen
Rekruttering av dyktige lærere avhenger av lønn og etterutdannelse
Høyere lønn og bedre etterutdannelse blir av velgerne rangert som de viktigste tiltakene for å sikre rekruttering av dyktige lærere, viser en undersøkelse som MMI har utført for Høyre.
- Læreren er den viktigste innsatsfaktoren i skolen. Derfor har Høyre tidligere påpekt behovet for økte lønninger og bedre etterutdannelse for lærerne. Det er gledelig å vite at vi har folket med oss i denne saken. La oss håpe at også Regjeringen  og stortingsflertallet - ser behovet for å gjøre noe aktivt for å bedre rekrutteringen av dyktige lærere, sier Høyres leder, Jan Petersen.
Undersøkelsen ble gjennomført 25.  27. mai 1999 pr. telefon til et landsrepresentativt utvalg på 929 personer. Følgende spørsmål ble stilt: Noen er bekymret over at det er vanskelig å skaffe dyktige lærere til skolen. Hvilket av disse tiltakene ville du satse på for å skaffe flere dyktige lærere til skolen?
Tiltak Prosent
Bedre arbeidsmiljø 13
Kortere arbeidstid 2
Økte lønninger 46
Bedre etterutdanning 31
Tvil/vet ikke 8
Ubesvart 0
Det er to svar som skiller seg ut. Nesten halvparten av de spurte mener at det viktigste tiltaket er økte lønninger. Dernest er det drøyt en tredel som mener bedre etterutdanning er viktig.
