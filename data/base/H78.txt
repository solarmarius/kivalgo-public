
Stortinget, 8. november 1995
fra Høyres stortingsgruppe ved Harald Ellefsen
Uansvarlig utsettelse
av lavere toll på bil
Arbeiderpartiet og Stortingets flertall gjør seg skyld i et uansvarlig myndighetsmisbruk når de nekter å sette ikraft vedtaket om å fjerne tollen på biler fra Japan og USA før 1. januar1996. Når først Regjeringen har varslet og Stortinget
fredag vedtar å fjerne tollen er det ingen saklig grunn for å vente med å sette det i verk. En slik utsettelse innebærer tvertimot en regelrett økonomisk straffeeksersis mot importører og forhandlere av japanske og amerikanske biler som i betydelig grad allerede har satt ned prisene på grunn av det varslede vedtak.
Høyre synes det er på høy tid at denne tollen fjernes, men fikk dessverre bare støtte fra Kristelig Folkeparti, Venstre og Stephen Bråthen for sitt forslag om å sette iverk vedtaket 15. november, altså i neste uke.
