
14. februar 2001
Høyres Stortingsgruppe
STATSRÅD GISKE AVVISER NORSK DELTAGELSE I INTERNASJONAL LESEUNDERSØKELSE
Statsråd Trond Giske vil ikke ha norsk deltagelse i den internasjoale leseundersøkelsen for 4. klassinger (PIRLS). Dette kom frem i et svar på et spørretimespørsmål fra Høyres Inge Lønning, som var skuffet over svaret. Inge Lønning mener at det er oppsiktsvekkende at statsråden sier nei til en undersøkelse som Senter for leseforskning mener er av betydning i det videre arbeide for å styrke leseferdighetene hos norske elever.
Inge Lønnings spørsmål hadde følgende ordlyd:
"Norge har ennå mulighet til å kunne delta i den internasjonale leseundersøkelsen for 4.klassinger (PIRLS). Norsk deltagelse i denne undersøkelsen vil være nyttig i det videre arbeid for å bedre leseferdigheten hos norske elever.
Vil statsråden sørge for at Norge kan delta i dette prosjektet.?"
