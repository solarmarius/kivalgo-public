
Stortinget, 10. juni 1997
Pressemelding fra Jan Tore Sanner, stortingsrepresentant fra Høyre
Tre poeng for militærtjeneste
- De som avtjener verneplikten vil nå få uttelling i form av tre konkurransepoeng ved opptak til høyere utdanning. Dette er i tråd med kravet fra landskonferansen for vernepliktige. Stortinget har tidligere vedtatt at ett år på folkehøyskole skal gi tre poeng.
- Etter Høyres oppfatning var det urimelig at ett år på folkehøyskole skulle gi større uttelling enn verneplikten. Vi har derfor stått hardt på at militærtjeneste skal gi tre poeng, sier Jan Tore Sanner stortingsrepresentant fra Høyre.
- Det er Høyre, Arbeiderpartiet og de uavhengige som sikrer flertall.
