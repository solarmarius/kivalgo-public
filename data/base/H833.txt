
Oslo, den 10. mars 1999
Kristin Krohn Devold, leder i Justiskomiteen
Høyre foreslår økte politibevilgninger
For å opprettholde aktiviteten ved landets politikamre har Høyre og Fremskrittspartiet i dag fremmet forslag i Stortinget om en ekstrabevilgning på 50 mill. kroner. Ved budsjettbehandlingen sist høst fikk Høyre gjennomslag for en økning i bevilgningene til politiet med 100 mill. kr. Fra vår side var det en forutsetning at dette skulle sikre driftsnivået ved politikamrene.
Etter at midlene er fordelt, viser det seg likevel at det er foretatt reduksjoner i driftsmidlene i mange distrikter. Dermed blir politiets muligheter til effektiv lokal innsats redusert. Dette er ikke akseptabelt for Høyre med dagens kriminalitetsutvikling. Siden Regjeringen mener det ikke er mulig å omdisponere innenfor det vedtatte justisbudsjettet, har vi derfor foreslått at det bevilges 50 millioner ekstra til politiet, slik at aktivitetsnivået kan opprettholdes.
