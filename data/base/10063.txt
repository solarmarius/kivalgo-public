
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
1985 - 1989

DET LIBERALE
FOLKEPARTIET
DITT SENTRUMSPARTI


D  L  F
FRIHET FOR DEN ENKELTE 
ANSVAR FOR HVERANDRE





PARTIETS GRUNNSYN

Det Liberale Folkepartiet vil bygge sitt arbeid på kristne, humanistiske og nasjonale verdier og på våre vestlige demokratiske tradisjoner. Vi ser FN's menneskerettserklæring som en ledetråd både i innen- og utenrikspolitikken, og vi mener at Norge gjennom forpliktende internasjonalt samarbeid bør bidra sterkere til å stanse det vanvittige rustningskappløpet og til å bekjempe nøden i utviklingslandene. 
DLF er et sosialliberalt sentrumsparti - vi understreker både den enkeltes frihet og vårt ansvar for hverandre. Vår sosiale utfordring er omsorgen for det enkelte menneske. Vår liberale utfordring er å la den enkelte gjøre bruk av sine grunnleggende rettigheter og få utvikle det beste i seg selv. I motsetning til andre partier er DLF ubundet av yrkes- og næringsgrupper og står derfor fritt til å arbeide for alt som gagner samfunnet som helhet. Spesielt ønsker vi å være et talerør for de ressurssvake i vårt eget samfunn og i verdenssamfunnet. 



UTBYGGING AV FOLKESTYRET

DLF legger særlig vekt på å styrke de folkevalgtes stilling. Vi mener at det er våre valgte representanter i kommunestyrer, fylkesting og Storting som skal ha det endelige ord i viktige saker, ikke pressgrupper, eksperter eller byråkrater. Vi er ikke så redde som de konservative for å bruke statlig innsats som politisk hjelpemiddel, men heller ikke så ivrige som sosialistene etter å søke statlige løsninger på stort og smått. 

DLF vil:

- arbeide for en rettferdig valgordning med utjamningsmandater og med ingen eller lavest mulig sperregrense 
- innføre utvidet adgang til folkeavstemning i spørsmål som er spesielt viktige for landet 
- avvise all bruk av «partipisk» i de folkevalgte organer
- styrke det lokale selvstyre ved å overføre mer penger fra staten til kommunene og fylkeskommunene 
- arbeide for at velgerne skal få større innflytelse på de vedtak som gjøres i kommunestyrer, fylkesting og Storting 
- arbeide for enklere språkbruk i forvaltningen, og for hurtigere saksbehandling i lokal og sentraladministrasjon 
- hevde full organisasjonsfrihet for den enkelte, også retten til ikke å organisere seg. 



ØKONOMI OG ARBEID

Takket være oljeinntektene er Norge i dag blant de rikeste land i verden. Vi har derfor større økonomisk handlefrihet enn de fleste. Likevel står vårt land med alvorlige problemer: Vi har fortsatt høy arbeidsledighet. Vi har store uløste oppgaver, særlig i helse- og sosialsektoren. Og samtidig er prisstigningen fortsatt høyere i vårt land enn i flere av dem vi handler mest med. 
DLF er ikke fornøyd med utviklingen, og vi vil gå aktivt inn for å rette på skjevhetene. For å oppnå resultater er det nødvendig med økonomisk vekst, men det skal være VEKST MED VETT, dvs. vekst med samfunnsmessig styring. 
DLF vil: 
- at ungdom som er ferdig med grunnskolen gis garanti for enten arbeid eller videregående skolegang 
- stimulere til jobbskaping i lokalsamfunnet 
- kreve lavere rente på lån til boligbygging og nyttige investeringsformål 
- la bedriftene beholde en større del av sitt overskudd



OLJEN OG GASSEN

Med en fornuftig lete- og produksjonspolitikk vil disse ressursene være av vesentlig betydning for det norske samfunnet i generasjoner framover. I motsetning til flere andre partier krever derfor DLF et høyt tempo i oljeletingen, også i nord, for å oppnå et best mulig grunnlag for planlegging av den langsiktige utnytting av oljen og gassen. DLF går inn for størst mulig ilandføring og foredling i Norge. Ikke minst lengst i nord kan oljen og gassen bli en ny og nødvendig vekstimpuls. 
DLF vil:
- holde et mest mulig jevnt utbyggingstempo på olje- og gassfeltene av hensyn til sysselsettingen 
- hindre at lønninger og kostnader på sokkelen når urimelige høyder i forhold til på fastlandet 
- arbeide for å bedre sikkerheten for dem som arbeider på plattformene og i forsyningstjenesten. 



INDUSTRI OG HÅNDVERK

DLF ser det som en hovedoppgave å gi industri og håndverk slike rammebetingelser at de kan foreta nødvendige omstillinger og satse sterkere på forskning og utvikling av ny teknologi . 
DLF vil: 
- fjerne arbeidsgiveravgiften i dens nåværende form 
- fjerne avgiftene på miljøverntiltak 
- fremme internasjonalisering av norsk industri ved å etablere gunstige finansierings- og garantiordninger 
- styrke Norges Eksportråd 



PRIMÆRNÆRINGENE

Såvel jordbruk som fiske har en mangesidig oppgave: sikre matforsyningen, gi arbeidsplasser og dermed sikre bosettingsmønsteret og opprettholde rike tradisjoner i kulturliv og miljø. 
DLF vil: 
- arbeide for at jordbrukere og fiskere til enhver tid sikres like gode økonomiske vilkår som andre yrkesgrupper 
- verne om dyrket og dyrkbar jord 
- øke tilskuddet til skogkultur 
- stimulere til økt avvirkning i skogen 
- arbeide aktivt gjennom internasjonale avtaler for å få en rasjonell utnytting av fiskeressursene 
- ta omsetningsformene i fiskerinæringen opp til vurdering 
- stimulere til rask utbygging av moderne havbruk og fiskeoppdrett . 



SKIPSFART

Skipsfarten spiller fortsatt en sentral rolle i Norges næringsliv og må derfor sikres gode vilkår. 
DLF vil: 
- hevde kravet om fri konkurranse på havene
- knytte Norge nærmere til det skipsfartspolitiske samarbeidet i EF 
- styrke sjømannsutdanningen
- styrke helse- og sosialarbeidet for sjøfolk, med særlig omsorg for de yngste ombord. 
- sikre bedre kontakt mellom sjøfolk i utenriksfart og familien hjemme, f.eks. ved spesielle reisetilbud, ved bedring av radioforbindelsen og ved senking av teletakstene mellom skip og hjem. 



VAREHANDEL OG FORBRUKERINTERESSER

En godt utbygd varehandel er viktig i arbeidet for å sikre et spredt bosettingsmønster. Dette betyr også mye for å skape vekstkraftige sentra og trivelige bomiljøer. 
DLF vil: 
- gå inn for støtte til butikker på tynt befolkede steder som et middel til å holde bosettingen oppe 
- bygge ut produktkontrollen for å hindre salg av produkter som virker nedbrytende på natur og miljø 
- styrke Forbrukerrådet og de andre organer som har til oppgave å verne om forbrukernes interesser 



ANSVARLIG ENERGIPOLITIKK

Norge har rike ressurser av vannkraft, olje og gass. Dette betyr at vi fortsatt kan si nei til produksjon av atomkraft. Men det betyr ikke at vi bør sløse med de ressurser vi har, eller at vi skal utsette arbeidet med å nyttiggjøre oss de muligheter som åpner seg ved bruk av vind- og bølgekraft og solenergi. 
DLF vil: 
- fortsatt satse på skånsom vannkraftutbygging framfor kraftverk basert på olje, gass og kull. 
- forbedre samkjøringsnettet og overføringsnettet for å spare energi 
- stimulere til bygging av fjernvarmeanlegg, basert på søppel og mindreverdig trevirke 
- arbeide for utjamning av prisen på elektrisitet



SKATT OG INNTEKT

Vårt skattesystem er urettferdig. DLF går derfor inn for omfattende reformer. Etter vår oppfatning skal det lønne seg å gjøre en ekstrainnsats, og det skal lønne seg å spare. Vi vil også at myndighetene skal komme sterkere inn ved inntektsoppgjørene, slik at vi kan få en mer solidarisk lønnspolitikk. 
DLF vil: 
- gjennomføre tiltak som gjør det umulig å være nullskatteyter og samtidig ha et stort forbruk 
- innføre et skille mellom person- og bedriftsbeskatning
- arbeide for at reelle utgifter til pass av barn blir fradragsberettiget når begge foreldrene er i arbeid 
- fortsatt arbeide for opprettelsen av et inntektspolitisk råd som hjelper til med å trekke opp rammene for lønnsoppgjørene 
- støtte hovedtrekkene i Skattekommisjonens innstilling, men ta forbehold når det gjelder boligbeskatningen og skattevilkårene for eldre 



SAMFERDSEL

Målet for vår samferdselspolitikk må være å utnytte de tilgjengelige ressursene på en slik måte at folk overalt i landet får mest mulig likeverdige transportmuligheter. 
DLF vil: 
- at større deler av tungtransporten overføres til jernbane og skip 
- unngå parallellkjøring med buss, båt og tog 
- forlenge Nordlandsbanen og sørge for at NSB fortsatt har ansvaret for sidebanene 
- redusere privatbilismen i byer og tettsteder ved å gjøre kollektivtrafikken mer attraktiv 
- anlegge sammenhengende nett av gang- og sykkelstier i tettbygde strøk og prioritere sikring av skoleveier 
- bedre trafikksikkerheten i lufta ved å anskaffe radaranlegg til alle stamflyplasser 
- stimulere til fortsatt rasjonalisering og effektivisering av Televerkets virksomhet 
- gå inn for rentebærende postgirokonti og gjennomføring av felles post- og bankgirosystem 



ØKT INNSATS I BOLIGBYGGINGEN

Omstillingen på boligmarkedet og den stigende usikkerhet om
framtida bl.a. når det gjelder sysselsetting, har ført til bunnrekord for boligbygging. DLF ser det derfor som en politisk oppgave av første rang å gi boligsaken høy prioritet.
DLF vil: 
- at boligbyggingen sikres finansieringsordninger som holder bokostnadene på et rimelig nivå 
- at kommunene får midler slik at de kan føre en langsiktig tomte- og utbyggingspolitikk 
- at forholdene legges til rette for interkommunalt samarbeid om utbygging av større tomteområder 
- at rammene for rehabiliteringslån til eldre hus heves både i Husbanken og andre kredittinstitusjoner 
- at det nå blir fart i arbeidet med byfornyelse og opprusting av gamle boligstrøk. 



HELSEPOLITIKKEN

Norsk helsevesen står overfor store problemer, ikke minst fordi tallet på eldre og pleietrengende øker så sterkt. Dessuten har vi lange køer av mennesker som venter på hjerteoperasjoner, hofteoperasjoner, øyeoperasjoner osv. Disse køene er vår velferdsnasjon uverdig, og DLF ser det som en hovedoppgave å fjerne dem i løpet av stortingsperioden. Vi vil også ha bort den meningsløse ordningen med betaling for gjestepasienter som fører til at pasienter i en fylke må vente på behandling mens det er ledig kapasitet i et annet. 
DLF vil: 
- heve standarden ved alders- og sykehjem slik at alle som ønsker det får eget rom. Ektefeller må få anledning til å få bo sammen. 
- at det opprettes tilstrekkelig med aktivitets- og velferdssentre for eldre 
- arbeide for en fullgod primærhelsetjeneste for hele landet og for en bedre fordeling av spesialisttjenesten 
- gå inn for desentraliserte avlastingstilbud for familier med psykisk utviklingshemmede som ikke er i institusjon 
- fortsatt arbeide for en ordning med pasientombud for hele landet og for at det innføres obligatorisk pasientforsikring 
- at det bevilges mer penger til forebyggende helsearbeid og til arbeidet for et sunt kosthold 
- støtte edruskapsarbeidet og innsatsen for et røykfritt samfunn innen år 2000 
- prioritere arbeidet for at funksjonshemmede får mulighet til å tilpasse seg i arbeidslivet og samfunnet ellers. 



ARBEID OG TRYGD

Retten til arbeid er grunnlovsfestet. DLF vil kjempe for at denne retten også blir en realitet. Det er meningsløst med høye ledighetstall i et land med store ressurser og mange uløste oppgaver. 
Norge har den høyeste pensjonsalderen i Europa. DLF går inn for at folk mellom 62 og 67 år selv får bestemme når de vil gå av med pensjon. 
DLF vil:
- innføre omsorgslønn for alle som har omsorg for eldre og syke som ellers ville ha krav på institusjonsplass 
- arbeide for utvidet adgang til deltidsarbeid og fleksibel arbeidstid 
- styrke attføringsapparatet for at flest mulig kan komme tilbake til arbeidslivet framfor å leve av trygd 
- fortsatt arbeide for å bedre minstepensjonistenes kar 
- sette tidsfrist for behandling av trygdesaker 



FAMILIE OG SAMLIV

En nedgang i folketallet vil få uheldige følger for et tynt befolket land som vårt. DLF ser det derfor som en viktig oppgave å fjerne årsakene til de synkende fødselstall og å gjøre Norge til et mer barnevennlig samfunn. 
DLF vil: 
- utforme en bevisst befolkningspolitikk 
- gjennomføre støttetiltak slik at gravide blir stimulert til å bære barnet fram 
- forlenge svangerskapspermisjonen til 26 uker og øke kontantbeløpet som utbetales etter en fødsel 
- øke utbyggingstakten for barnehager 
- sørge for at innvandrere får nyte godt av samfunnets muligheter på lik linje med andre 
- gi økt støtte til krisesentra for mishandlede mennesker 


This document was truncated here because it was created in the Evaluation Mode.
Evaluation Only. Created with Aspose.Words. Copyright 2003-2024 Aspose Pty Ltd.
