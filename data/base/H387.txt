
Høyres Stortingsgruppe, 10. juni 1997
Thorild Widvey
Fri konkurranse mellom ekspressbusser og tog
Høyre mener at det må åpnes for fri konkurranse mellom ekspressbussene og jernbane. Dette vil være et stort fremskritt for forbrukeren. Høyre setter hensynet til publikum i sentrum og vil derfor tillate at ekspressbusser skal kunne tilby sine tjenester der dette vil gi innbyggerne et bedret transporttilbud.
Høyre er uenig med Regjeringen og flertallet på Stortinget som ønsker å skjerme NSB fra konkurranse. Høyre mener at hensynet til forbrukeren må veie tyngre enn hensynet til enkeltstående fagforbund og bedrifter.
Høyre mener at ekspressbusser er et tilbud som er nyttig, tilpasningsdyktig og et rimelig tilskudd til kollektivtransporten. Fra et forbrukersynspunkt er det uforståelig at Regjeringen og flertallet på Stortinget ønsker å diskriminere ekspressbussene. Høyre krever i samferdselskomiteens innstilling om Norsk jernbaneplan at diskriminering av ekspressbussrutene opphører umiddelbart.
