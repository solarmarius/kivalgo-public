
PRESSEMELDING19. februar 1997
Annelise Høegh (h) sosialpolitisk talskvinne,
Lite nytt fra Hernes to år etter Christie
Helseminister Hernes unngikk å svare i spontanspørretimen, når Høyre påpekte at Aps nye helsereform - reform 98, ikke innebærer noe særlig nytt siden Christie tid. Dette gjelder spesielt forslaget om eierskap for sykehusene, og samarbeid innad i helseregionen. «Reform 98 er gammelt nytt, og politisk resirkulering fra Christies tid, ispedd tidligere forslag fra Høyre, Krf, og FrP» uttaler Annelise Høegh.
Helsminister Hernes unngikk å svare når han ble spurt fra Høyre, om Ap vil fremme forslag om fjerning av folketrygdrefusjonen til spesialistene i helsevesenet. Sp har tidligere foreslått dette, og Ap foreslo i budsjettet for 1997 en innstramning. «Fjerning av refusjonen vil ramme pasientene og skape et todelt helsevesen der kun de ressurssterke pasientene kan få hurtig behandling» uttaler Annelise Høegh. For psykiatrisk behandling vil kostnadene øke fra 1290 kr i dag til 18 128 kr i året dersom helseministerens forslag går gjennom med Sps støtte. 260 psykiatere vil avvikle sin privatpraksis viser en undersøkelse fra Norsk Psykiatrisk Forening. Høyre går imot fjerning av folketrygdrefusjonen til spesialistene.
Helseministeren svarte videre til Høyre at det er riktig at EØS-avtalen gir norske pasienter rett å få inndridd sin ventelistegaranti i andre EØS-land på Rikstrygdeverkets regning. Hernes kunne likevel ikke sikre hurtig iverksettelse av dette 4 år etter at EØS-avtalen ga norske pasienter slike muligheter. AP avventer Lønning-utvalget som ser på prioriteringer innen helsevesenet. Høyre er kritisk til at departementet lar norske pasienter lide i helsekø, samtidig som det finnes juridiske rettigheter for pasientene til å reise ut. «Ta kontakt med Rikstrygdeverket og krev å benytt denne rettigheten» oppfordrer Annelise Høegh norske pasienter.
