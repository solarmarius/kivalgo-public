
Stortinget, 15. mars 1999
Per-Kristian Foss
Finansiering av etter- og videreutdanningsreformen
Høyre er åpne for at staten kan finansiere en del av en etter- og videreutdanningsreform, så fremt ordningen utformes på en akseptabel måte. Det er imidlertid opplagt at nye reformer, som etter- og videreutdanningsreformen, må gis lavere prioritet enn de allerede vedtatte reformer innenfor blant annet helse-, psykiatri- og eldre-sektoren, sier Høyres finanspolitiske talsmann Per-Kristian Foss i en kommentar til samtalene mellom Statsministeren og partene i arbeidslivet om etter- og videreutdanningsreformen.
Det er avgjørende at ordningen utformes med sikte på stor grad av fleksibilitet, og med nær tilknytning til den enkelte virksomhet. Ordningen må være i stand til å håndtere ulike behov, både hos arbeidsgivere og arbeidstagere. Et sentralt, landsdekkende fond vil ikke være i stand til å gi den nødvendige fleksibilitet i forhold til ulike behov hos bedrifter og arbeidstakere i ulike bransjer.
