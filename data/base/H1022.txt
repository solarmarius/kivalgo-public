
9. juni 2000
Høyres Stortingsgruppe
HØYRE FÅR GJENNOMSLAG FOR VALUTAKOMPENSASJON FOR UTENLANDSSTUDENTENE
Høyre har i innstillingen om Revidert nasjonalbudsjett fått gjennomslag for flere viktige saker innenfor utdannelsessektoren. Dette gjelder bl.a.:
støtte til Høyres forslag om å gi utenlandsstudentene en ekstraordinær kompensasjon for valutakurstap.
nytt opplegg for reisestøtten for utenlandsstudenter, slik at man fjerner en urimelig ekstrabelastning for studenter fra Distrikts-Norge.
avvisning av Regjeringens forslag om å kutte helt ut den vedtatte bevilgning på 2 mill. kr til utbedring av Urbygningen ved Universitetet i Oslo.
økede bevilgninger (6.5 mill. kr) til Kunsthøyskolene.
Høyre hadde opprinnelig lagt inn en ekstrasatsing på vel 200 mill. kr i forbindelse med behandlingen av Revidert Nasjonalbudsjett - for å følge opp satsingen på skole og utdannelse i Høyres alternative budsjett for 2000. Høyre ville særlig tilgodese etterutdannelse for lærere i grunnskolen og videregående opplæring (100 mill. kr) og tiltak for å øke rekruttering av forskere (100 mill. kr). Begge disse forslagene blir dessverre avvist av Stortingets flertall.
