Det Liberale FolkepartietPostboks 510 Sentrum0105 Oslowww.dlf.info
Program Stortingsvalget 2005DLF er et liberalistisk partisom bygger påopplysningstidstradisjonen,den sekulære vestlige kulturarvenog Vestens verdier.Dette innebærer:Troen på fremskrittet og fornuften,og retten til å søke lykken.Vesten står for frihet ogsivilisasjon, mot barbari og ufrihet.Dette er Vestens kjerne.Et sivilisert samfunner et samfunn preget avat sosialt samkvem er basert pårespekt for individers rettigheterog fravær av initiering av tvang.DLF står for disse verdiene og dennekultureni en eksplisitt og rendyrket form.Program Stortingsvalget 2013www.stemDLF.noDet Liberale Folkepartiet
Program
Stortingsvalget 2013Forord
I hver eneste valgkamp forteller opposisjonen at det står dårlig til på en rekke områ-
der — i skolen, i helsevesenet, for pensjonistene — og de klager over regjeringens
vanstyre. Men dersom de får slippe til så vil alt gå så meget bedre.
Regjeringspartiene sier at de ikke har klart å å gjøre så mye som de lovet før siste
valg, at det ville ha stått enda verre til dersom opposisjonen hadde vunnet, at de bør
få en periode til for virkelig å få gjennomført det de lovet da og det de lover nå, og at
dersom opposisjonen slipper til vil det gå riktig ille.
Men uansett hvem som har sittet ved makten har det på en rekke områder vært
en negativ utvikling over ﬂere tiår. Her er noen få aktuelle eksempler: omtrent 1/3
av elevene i videregående skole dropper ut før de har fullført; kriminaliteten vokser
sterkt; skatte- og avgiftsnivået er høyt og økende; byråkratiet og skjemaveldet blir
mer tyngende; bilistene betaler mer enn 40 mrd kr pr år mer i skatter og avgifter enn
det som benyttes til vei- og traﬁkktiltak, osv.
Helsepersonell må bruke stadig mer av sin tid på møter og skjemautfylling heller
enn å helbrede pasienter; antall ansatte i det offentlige har økt med 110 000 personer
i de årene de rødgrønne har sittet med regjeringmakten — og dette kommer i tillegg
til 730 000 som allerede var ansatt i det offentlige da de tok over. De nyansatte er
ikke bare leger og sykepleiere og lærere og politifolk: «Antallet ansatte i departe-
mentene har økt med 15 prosent til 4300 fra 2005 til 2012. Antallet byråkrater har
økt mer enn antallet fastleger. Veksten i regjeringsapparatet er dobbelt så stor som
i politiet» (Aftenposten 25/10-12). Det er også andre problemer: stadig ﬂere unge
blir arbeidsuføre pga. psykiske lidelser, at mange unge tar seg en friperiode fra jobb
og/eller skole mens de går på trygd er blitt så vanlig at fenomenet har fått et eget ord,
å «nave». Pensjonsutfordringene som vil komme noen år frem i tid er slik at alle inn-
ser at kraftige endringer må til, men politikerne er ikke villige til å ta de grep som er
nødvendige: Terje Strøm [sjeføkonom hos NyAnalyse] «peker ... på at ... politikerne
vegrer seg for å gi landet rett medisin. - Siden staten er så rik som i dag, er det for
enkelt for politikere å utsette denne typen reformer. Krisen er for langt unna i dagens
oljerike Norge» (Nettavisen NA24 11/2-13).
Etter DLFs syn har de aller ﬂeste det bra i Norge, men det er enkelte problemer,
og disse problemene vil vokse kolossalt i årene fremover dersom kursen ikke legges
kraftig om. Dessverre er det slik at de andre partiene tror at det er tilstrekkelig å skifte
ut de personer som styrer, de tror at et skifte av regjering vil løse problemene. DLFs
syn er derimot at det er systemet det er noe i veien med. Problemet er ikke de som
sitter i regjering, problemet er velferdsstaten.
DLF er ikke tilhenger av velferdsstaten og det byråkrati, den ansvarsfraskrivelse,
iiiiv
og det stadige høyere skattenivå og det stadige forfall på ﬂere og ﬂere områder som
den nødvendigvis må føre til. I stedet vil vi ha et fritt system hvor statens eneste
oppgave er å beskytte borgernes frihet. Dette betyr at statens oppgave kun skal være å
drive politi, rettsapparat og det militære, og at alle andre oppgaver — skoler, sykehus,
trygdeordninger, pensjoner, kultur, infrastruktur, etc. — skal skje i privat regi.
For å nå et fritt samfunn er der mye som må endres, og det er en skisse av disse
endringene leseren vil ﬁnne i det foreliggende program. Leseren vil også ﬁnne korte
omtaler av enkelte av de mange problemene som Norge har i dag. Disse problemene
er altså etter DLFs syn forårsaket av mangel på individuell frihet.
Vegard Martinsen
Leder DLFInnhold
1 Konstitusjonelle forhold 4
1.1 Konstitusjonen . . . . . . . . . . . . . . . . . . . . . . . . . . . . 4
1.2 Statsform og maktfordeling . . . . . . . . . . . . . . . . . . . . . . 4
1.3 Valgordning . . . . . . . . . . . . . . . . . . . . . . . . . . . . . . 5
2 Rettsstaten 6
2.1 Ulover . . . . . . . . . . . . . . . . . . . . . . . . . . . . . . . . . 6
2.2 Rettssikkerhet . . . . . . . . . . . . . . . . . . . . . . . . . . . . . 7
2.3 Personvern . . . . . . . . . . . . . . . . . . . . . . . . . . . . . . . 7
3 Kriminalpolitikk 9
3.1 Hva er kriminalitet? . . . . . . . . . . . . . . . . . . . . . . . . . . 9
3.2 Narkotika . . . . . . . . . . . . . . . . . . . . . . . . . . . . . . . 10
3.3 Våpen . . . . . . . . . . . . . . . . . . . . . . . . . . . . . . . . . 10
3.4 Straffens formål . . . . . . . . . . . . . . . . . . . . . . . . . . . . 10
4 Eiendomsretten 12
4.1 Grunneiendom . . . . . . . . . . . . . . . . . . . . . . . . . . . . 12
4.2 Førstemann har retten . . . . . . . . . . . . . . . . . . . . . . . . . 12
4.3 Ekspropriasjon . . . . . . . . . . . . . . . . . . . . . . . . . . . . 13
4.4 Offentlige eiendommer . . . . . . . . . . . . . . . . . . . . . . . . 13
4.5 Naturressurser . . . . . . . . . . . . . . . . . . . . . . . . . . . . . 13
4.6 Intellektuell eiendom (åndsrett) . . . . . . . . . . . . . . . . . . . . 14
4.7 Allmennhetens rett til å ferdes i utmark . . . . . . . . . . . . . . . 14
5 Næringspolitikk 16
5.1 Næringslivet . . . . . . . . . . . . . . . . . . . . . . . . . . . . . . 16
5.2 Reguleringer og konsesjoner . . . . . . . . . . . . . . . . . . . . . 16
5.3 Innovasjon . . . . . . . . . . . . . . . . . . . . . . . . . . . . . . . 17
5.4 Støtteordninger . . . . . . . . . . . . . . . . . . . . . . . . . . . . 17
5.5 Skatter og avgifter . . . . . . . . . . . . . . . . . . . . . . . . . . . 17
5.6 Konkurransepolitikk . . . . . . . . . . . . . . . . . . . . . . . . . 18
5.7 Fagforeninger . . . . . . . . . . . . . . . . . . . . . . . . . . . . . 18
vvi INNHOLD
6 Kvotering og annen diskriminering 20
6.1 Kvotering og diskriminering . . . . . . . . . . . . . . . . . . . . . 20
6.2 Privates rett til diskriminering og relevante vurderinger . . . . . . . 21
6.3 Kvotering forutsetter bruk av ulover . . . . . . . . . . . . . . . . . 21
6.4 Statens interne prosesser . . . . . . . . . . . . . . . . . . . . . . . 21
7 Primærnæringene 22
7.1 Behov for omstilling . . . . . . . . . . . . . . . . . . . . . . . . . 22
7.2 Skadelig regelverk . . . . . . . . . . . . . . . . . . . . . . . . . . 22
7.3 Ressurser og eiendomsrett . . . . . . . . . . . . . . . . . . . . . . 23
8 Samferdsel og kommunikasjon 24
8.1 Person- og godstransport . . . . . . . . . . . . . . . . . . . . . . . 24
8.2 Post- og telekommunikasjon . . . . . . . . . . . . . . . . . . . . . 25
9 Miljø 27
9.1 Hva er miljøvern? . . . . . . . . . . . . . . . . . . . . . . . . . . . 27
9.2 Forurensning . . . . . . . . . . . . . . . . . . . . . . . . . . . . . 28
9.3 Realisme . . . . . . . . . . . . . . . . . . . . . . . . . . . . . . . 28
9.4 Eiendomsprinsippet . . . . . . . . . . . . . . . . . . . . . . . . . . 28
9.5 Allmenningsprinsippet . . . . . . . . . . . . . . . . . . . . . . . . 29
9.6 Konkrete saker . . . . . . . . . . . . . . . . . . . . . . . . . . . . 29
9.6.1 Menneskeskapt global oppvarming . . . . . . . . . . . . . 29
9.6.2 Barskogvern/naturfredning i Norge . . . . . . . . . . . . . 29
9.6.3 Energiforsyning . . . . . . . . . . . . . . . . . . . . . . . . 30
9.6.4 Rovdyr . . . . . . . . . . . . . . . . . . . . . . . . . . . . 30
9.6.5 Motorisert ferdsel i utmark . . . . . . . . . . . . . . . . . . 30
9.6.6 Strandsonen . . . . . . . . . . . . . . . . . . . . . . . . . . 31
10 Bank- og pengepolitikk 32
10.1 Stabile penger . . . . . . . . . . . . . . . . . . . . . . . . . . . . . 32
10.2 Bankvirksomhet . . . . . . . . . . . . . . . . . . . . . . . . . . . . 33
11 Skattepolitikk 35
11.1 Skatt og eiendomsrett . . . . . . . . . . . . . . . . . . . . . . . . . 35
11.2 Reform av skattesystemet . . . . . . . . . . . . . . . . . . . . . . . 36
12 Velstand og velferd 38
12.1 Forsikringer og velferdsordninger . . . . . . . . . . . . . . . . . . 39INNHOLD vii
13 Pensjoner 41
13.1 Folketrygden . . . . . . . . . . . . . . . . . . . . . . . . . . . . . 41
13.2 Private pensjoner . . . . . . . . . . . . . . . . . . . . . . . . . . . 42
13.3 Pensjonsalder og aldersgrenser . . . . . . . . . . . . . . . . . . . . 43
14 Helsevesen 44
14.1 Private sykehus . . . . . . . . . . . . . . . . . . . . . . . . . . . . 44
14.2 Helseforsikringer . . . . . . . . . . . . . . . . . . . . . . . . . . . 45
14.3 Deregulering av helsevesenet . . . . . . . . . . . . . . . . . . . . . 45
15 Familiepolitikk 47
15.1 Barns oppvekst . . . . . . . . . . . . . . . . . . . . . . . . . . . . 47
15.2 Adopsjon . . . . . . . . . . . . . . . . . . . . . . . . . . . . . . . 48
15.3 Ekteskap . . . . . . . . . . . . . . . . . . . . . . . . . . . . . . . . 48
16 Skolen 49
16.1 Private skoler . . . . . . . . . . . . . . . . . . . . . . . . . . . . . 49
17 Innvandringspolitikk 51
17.1 Dagens innvandringspolitikk . . . . . . . . . . . . . . . . . . . . . 51
17.2 Fordeler ved innvandring . . . . . . . . . . . . . . . . . . . . . . . 52
17.3 Integrering . . . . . . . . . . . . . . . . . . . . . . . . . . . . . . . 52
17.4 Lojalitet til konstitusjonen . . . . . . . . . . . . . . . . . . . . . . 52
17.5 Støtteordninger . . . . . . . . . . . . . . . . . . . . . . . . . . . . 53
17.6 Asylinstituttet . . . . . . . . . . . . . . . . . . . . . . . . . . . . . 53
17.7 Statsborgerskap . . . . . . . . . . . . . . . . . . . . . . . . . . . . 53
18 Kultur 55
18.1 Et fritt kulturliv . . . . . . . . . . . . . . . . . . . . . . . . . . . . 55
19 Religion 56
19.1 Religion og samfunn . . . . . . . . . . . . . . . . . . . . . . . . . 56
20 Utenriks- og sikkerhetspolitikk 58
20.1 Sikkerhetspolitikk . . . . . . . . . . . . . . . . . . . . . . . . . . . 58
20.2 Forsvaret . . . . . . . . . . . . . . . . . . . . . . . . . . . . . . . 58
20.3 Utenrikspolitikk . . . . . . . . . . . . . . . . . . . . . . . . . . . . 59
20.4 Trusselbildet . . . . . . . . . . . . . . . . . . . . . . . . . . . . . . 59
20.5 FN . . . . . . . . . . . . . . . . . . . . . . . . . . . . . . . . . . . 59
20.6 EU/EØS . . . . . . . . . . . . . . . . . . . . . . . . . . . . . . . . 60viii INNHOLD
20.7 NATO . . . . . . . . . . . . . . . . . . . . . . . . . . . . . . . . . 60
20.8 U-hjelp . . . . . . . . . . . . . . . . . . . . . . . . . . . . . . . . 61
A Prinsipprogram 64
A.1 Grunnleggende prinsipper . . . . . . . . . . . . . . . . . . . . . . 64
A.2 Rettsstaten . . . . . . . . . . . . . . . . . . . . . . . . . . . . . . . 65
A.3 Statens oppgaver . . . . . . . . . . . . . . . . . . . . . . . . . . . 66
A.4 Åndsliv og næringsliv . . . . . . . . . . . . . . . . . . . . . . . . . 66
A.5 Forhold til andre stater . . . . . . . . . . . . . . . . . . . . . . . . 67Innledning: Frihet!
Det Liberale Folkepartiet er partiet for individuell frihet. DLFs mål er et fritt sam-
funn, dvs. et samfunn hvor hvert individ har rett til å leve slik det måtte ønske, så
lenge det avstår fra å innlede (initiere) tvang mot andre mennesker.
DLF mener at hvert enkelt menneske har en moralsk rett til å bestemme over sitt
liv: hvert menneske bør ha rett til å foreta egne valg og til å handle i samsvar med
disse. Men dette innebærer at man også må innestå for konsekvensene av valgene;
frihet og ansvar hører sammen. DLF mener at bare på dette grunnlag kan man etab-
lere et samfunn preget av fred, harmoni og velstand.
I et fritt samfunn kan enhver starte en bedrift/virksomhet uten å måtte innhente
tillatelser/løyver/konsesjoner fra myndighetene. Enhver kan si hva han måtte ønske,
lese hva han vil, og se hva han vil på ﬁlm eller TV . Man skal kunne ta med seg hva
man vil fra utlandet uten at staten har noe med hva eller hvor mye. Man kan tjene så
mye man vil uten at staten har noe med å bemektige seg 20% eller 55% eller 70%
av det man tjener. Man kan selge hva man vil til hvem man vil uten å måtte innhente
tillatelser fra eller måtte betale noe til staten. Man kan også i samråd med sin lege
bruke de medisiner eller de rusmidler man måtte ønske. Hvis en kvinne ønsker å få
utført en abort så har hun rett til dette. Hvis man ønsker å avslutte sitt liv, så har man
all rett til dette, og det skal ikke være straffbart å yte hjelp i slike tilfeller. I et fritt
samfunn vil det til og med ﬁnnes restauranter hvor man kan ta seg en røyk til kaffen!
Frihet innebærer også at man ikke har krav på å få noe fra andre (bortsett fra at
barn selvsagt har rett til å bli forsørget av sine foreldre): i et fritt samfunn er det
ingen rett til «gratis» skole, sykehus, pensjoner, etc., og det er heller ingen offentlige
støtteordninger. I et fritt samfunn har individet muligheter til selv å sikre seg mot
uforutsett store utgifter til slike ting som sykehusbehandling ved å velge den best
tjenlige forsikringsordning i et privat, konkurransedrevet forsikringsmarked.
Ideologien bak velferdsstaten er besnærende for mange: Man betaler litt av det
man tjener til staten i form av skatt, og til gjengjeld får vi skole, helsevesen, pensjo-
ner og så videre ”gratis”. Dette er allikevel en dypt umoralsk samfunnsorganisering,
da den er basert på initiering av tvang. Dessuten fører en slik politikk til stadig sti-
gende skatter, større og mer ineffektivt byråkrati, overveldende høyt skjemavelde og
drastisk synkende kvalitet på de offentlige tjenester. Alt dette kan vi oppleve i Norge
i dag. Dette er altså en ordning som over tid vil føre til det stikk motsatte av det man
ønsket: en velferdsstat er ikke forenlig med et velferdssamfunn.
La oss gi noen konkrete opplysninger om hvordan det står til med norsk økonomi
i dag.
Skatter og avgifter øker stadig. Da toppskatten ble innført i 1992 var det kun noen
12 INNHOLD
få som ble rammet, i 2011 betalte nesten 40% av de sysselsatte toppskatt. Da momsen
ble innført i 1970 var den på 20%, i dag er den på 25%. I tillegg er grunnlaget utvidet.
(Matvarer har dog en lavere momssats.)
Stadig ﬂere er ansatt i det offentlige, og stadig færre er ansatt i det private. I dag
jobber én av tre nordmenn i offentlig sektor.
Økende skatter, ﬂere lover og reguleringer, og mer byråkrati fører til at det blir
vanskeligere å drive bedrifter. Videre fører generøse støtteordninger til at ﬂere velger
å gå ut av det produktive arbeidsliv.
Dette har resultert i at arbeidsløsheten ved utgangen av 2012 var på ca 96 000, en
økning på 11 000 fra 2011. I tillegg var det ca. 67 000 som var undersysselsatte, altså
som ønsket å jobbe mer. I dag (tall fra 2012 & 2011) har ca. 378 000 uførepensjon,
og ca. 170 000 er på arbeidsavklaringspenger (AAP). I tillegg kommer 120 000 som
mottar sykepenger, og 118 000 som mottar sosialhjelp. Altså er det omkring 872
000 mennesker i arbeidsfør alder som mottar støtte for å gå hjemme. Vi har da ikke
regnet med de mer enn 700 000 som har alderspensjon. Antall sysselsatte i Norge
er ca. 2 600 000, og disse må bære byrden av de ca. 1 570 000 som er trygdet eller
arbeidsledige.
La oss også se på hvordan sysselsettingen er fordelt: omkring 849 000 er i det
offentlige, mens ca 1 737 000 er i det private. Altså må 1,7 millioner privatansatte
bære kostnaden av 2,4 millioner offentlig ansatte, trygdede og arbeidsledige.
Enhver burde forstå at en slik utvikling går i gal retning, og at en slik utvikling
ikke kan vare i det lange løp. I et fritt samfunn ville man ikke hatt en slik utvikling.
DLF ønsker altså et fritt samfunn, og et samfunn er fritt kun dersom det er basert
på fravær av initiering av tvang, dvs. respekt for individers rettigheter. Disse rettighe-
tene er retten til liv, retten til eiendom, og retten til å søke lykken. Disse rettighetene
innebærer at man selv har rett til fullt og helt å disponere sine eiendommer og sin
inntekt. Statsmakten er opprettet for å sikre og beskytte disse rettighetene. Staten kan
da ikke ﬁnansieres på en måte som er i strid med disse rettighetene, og det endelige
mål er derfor at staten skal ﬁnansieres på frivillig vis.
Frihet er altså retten til å utføre handlinger; frihet er retten til å utføre alle typer
handlinger unntatt de som innebærer at man initierer tvang mot andre mennesker,
mao. unntatt de handlinger som innebærer at man innskrenker andres frihet. Skal man
ha frihet, må man ha områder å utføre disse handlingene på. Det er derfor den private
eiendomsrett er så viktig: kun en sikker privat eiendomsrett kan sikre at individene
har frihet. Dersom alle områder disponeres av «fellesskapet», er det fellesskapet ved
dets valgte representanter som bestemmer hva området skal brukes til. I slike tilfeller
vil mindretall bli hindret i sin livsutfoldelse, og det vil heller ikke ha noen garantier
mot undertrykkelse.
Eiendomsrett til noe som ingen eier fra før etableres ved at man, for å bruke JohnINNHOLD 3
Lockes formulering, «blander sitt arbeid» med området, f.eks. ved å dyrke eller byg-
ge på et landområde, eller ved å begynne å sende radiosignaler på en ledig frekvens.
Teorien om individers rettigheter ble skapt av John Locke, men senere ﬁlosofer
har også gitt vesentlige bidrag til denne teorien; viktigst av disse er Ayn Rand.
Det følger av dette at i et fritt samfunn skal statens virkeområde være sterkt be-
grenset, statens eneste oppgave skal være å beskytte individers rettigheter. Staten skal
altså kun drive politi, rettsvesen og militært forsvar. (Staten skal selvfølgelig også ha
et apparat som administrerer disse oppgavene, og staten skal også føre manntall, ar-
rangere valg, etc.) Det følger videre at næringslivet skal være fritt og uten offentlig
innblanding, at skoler, sykehus og pensjonsordninger skal drives av private, og at vi
skal ha full frihandel. Mao. et fritt samfunn er et laissez-faire-kapitalistisk samfunn.
DLF anser det som svært viktig at Norge begynner å ta skritt i retning av større
frihet; den bekymringsfulle tilstand som landet vårt beﬁnner seg i skyldes nettopp
mangelen på frihet. Kun en politikk med fokus på øket frihet vil kunne redde Norge.
På de følgende sider har vi beskrevet hvordan et fritt samfunn er organisert, og vi
har skissert endel konkrete politiske tiltak som må iverksettes for at samfunnet skal
ta steget i retning av øket frihet.
Vårt program kan man også ﬁnne på vår hjemmeside, http://www.stemdlf.
no/program/ , og der vil man også kunne ﬁnne kildehenvisninger og bakgrunns-
litteratur for det som står i dette programmet.Kapittel 1
Konstitusjonelle forhold
Statens eneste legitime oppgave er å beskytte individers rettigheter. Grunnlaget for
statsmaktens legitimitet hviler på dette ene prinsippet.
1.1 Konstitusjonen
Konstitusjonen utgjør det originære opphavet til statsmakten. At retten er originær
betyr at den ikke utleder sin rett fra en overordnet kilde. Konstitusjonen er statens
høyeste rettsgrunnlag, og danner grunnlag for de øvrige rettsreglene som regulerer
forholdet mellom staten og borgerne. Rettsreglene utleder sin gyldighet fra konsti-
tusjonen. DLFs mål er en konstitusjon hvis primære funksjon og legitimitet er tuftet
på prinsippet om individers rettigheter. Dette betyr at Grunnloven skal sette klare
grenser for statens makt, for dermed å hindre den i å krenke borgernes rettigheter.
Den lovgivende forsamling skal ikke kunne gi lover som er i strid med individers
rettigheter. Skulle dette likevel skje, er det Høyesteretts oppgave å kjenne slike lover
ugyldige. Prinsippet om individers rettigheter må derfor være klart deﬁnert i Grunn-
loven.
1.2 Statsform og maktfordeling
DLF ønsker at Norge skal være en grunnlovfestet republikk etter amerikansk modell.
Dagens monarki avskaffes, og en republikansk styreform innføres.
Dette innebærer også at parlamentarismen avskaffes, og at det opprinnelige makt-
fordelingsprinsipp i Grunnloven av 1814 gjeninnføres.
DLF ønsker at Stortinget skal ha den lovgivende og bevilgende myndighet, at
presidenten skal ha den utøvende myndighet, og at den dømmende myndighet, dom-
stolene, skal være uavhengige både av president og Storting. Denne maktfordelingen
mellom lovgivende, utøvende og dømmende myndighet er den beste garanti for å
hindre at staten begår overgrep mot borgerne. DLF er altså motstander av Johan
Sverdrups ønske om å samle «all makt i denne sal».
Maktfordelingsmodellen innebærer at dommere i Høyesterett skal utnevnes av
presidenten. For å sikre domstolenes uavhengighet må disse godkjennes av Stortin-
get. Dommere i lavere rettsinstanser skal utnevnes av et kollegium administrert av
Høyesterett.
Domstolene skal bl.a. sikre at lover ikke anvendes i strid med Grunnloven, samt
41.3. V ALGORDNING 5
at presidenten og offentlig forvaltning ikke gir pålegg uten hjemmel i lov.
Den lovgivende forsamling, og republikkens president, skal velges av folket. Pre-
sidenten utnevner selv sin regjering. Siden presidenten er direkte valgt av folket, skal
ikke nasjonalforsamlingen kunne avsette presidenten slik den kan i et parlamentarisk
system; presidenten må være dømt i Riksrett for å kunne avsettes.
DLF er tilhenger av folkestyre med desentralisert politisk makt og avgjørelse i
folkevalgte organer, men er motstander av demokrati forstått som ubegrenset ﬂer-
tallsstyre. Slikt demokrati er det samme som ﬂertallsdiktatur. Individers rettigheter
er grunnlaget for et fritt samfunn, og skal ikke være gjenstand for valg eller folkeav-
stemninger.
1.3 Valgordning
DLF mener at alle landets borgere må ha stemmerett med lik verdi og betydning når
det gjelder sammensetningen av nasjonalforsamlingen, og vil arbeide for en valgord-
ning som kan realisere en slik målsetning. Stemmeretten skal derfor være alminnelig,
og ikke begrenset til eller veiet etter geograﬁsk beliggenhet eller etnisk tilhørighet.
Dette innebærer at Stortinget velges med hele landet som én valgkrets. Det innebærer
også at Sametinget avskaffes.
DLF vil
•verne om de rettigheter som Grunnloven av 1814 la opp til, slik som ei-
endomsrett, næringsfrihet, den personlige frihet, ytringsfrihet, trosfrihet,
etc.
•at Norge skal bli en grunnlovfestet republikk med folkevalgt president
•avskaffe parlamentarismen og gjeninnføre maktfordelingsprinsippet
•at Riksrettsinstituttet gjenreises og moderniseres, slik at politikere i stør-
re grad må stå til ansvar for sine handlinger enn hva tilfellet er med
dagens ordning
•at avgitte stemmer ved stortingsvalg skal telle likt, uten hensyn til hvor i
landet de er avgittKapittel 2
Rettsstaten
Alle lover skal kun ha til hensikt å verne den enkeltes liv og eiendom mot overgrep.
Statens eneste legitime oppgave er å beskytte borgerne mot overgrep. Alle lover
bør være slik at de presiserer hva slike overgrep består i, og at de anslår hva straffe-
rammene for spesiﬁkke overgrep skal være. Videre må alle landets lover være enkle,
utvetydige og alminnelig begripelige. Det er en viktig del av rettssikkerheten at folk
har god og lett adgang til å gjøre seg kjent med hva som er gjeldende lov på alle
områder som angår dem.
2.1 Ulover
Siden statens eneste legitime oppgave er å beskytte individers rettigheter, mener DLF
at alle lover som ikke gjelder dette er umoralske og må fjernes. Dette gjelder et
enormt antall av lover i dag, f.eks. de som regulerer næringslivet, de som gjelder hva
man kan ta med seg over grensen fra utlandet, de som gjelder hvem som kan drive
radio- og TV-virksomhet og hvordan slik virksomhet skal drives, osv.
Vårt syn er at lover som ikke har med beskyttelse av individers rettigheter å gjøre,
er skadelige, og at de derfor bør karakteriseres som ulover. Den enorme vekst som
har skjedd i antall ulover de siste tiår har to effekter: de reduserer folks velstand, og
de fører til en redusert respekt for de legitime lover. Dette er igjen en viktig med-
virkende årsak til det moralske forfall med et utall former for svindel og lureri vi
opplever i samfunnet. Den enorme veksten i ulover er altså en vesentlig årsak til
økningen i kriminaliteten. DLF slutter seg fullt og helt til den kloke formaning fra
Frostatingsloven om at «med lov skal landet bygges, og ikke med ulov ødes».
I henhold til dette bør et stort antall eksisterende lover fjernes, f.eks. alle lover som
omhandler de såkalte «forbrytelser uten offer». «Forbrytelser uten offer» er handlin-
ger som ikke krenker andres rettigheter, og lover som omhandler disse må avskaffes.
DLF vil derfor fjerne alle lover, regler og forskrifter som omhandler slike ting som
bestemmelser om boplikt ved huskjøp, forbud mot garasje-, hyttebygging og lignen-
de på egen eiendom uten kommunal tillatelse, m.v.
Lover som er gitt i den hensikt å gi et signal fra landets myndigheter om hva de
mener hører med til god oppførsel, altså lover som er ment å være «holdningsska-
pende», hører ikke hjemme i en rettsstat og må fjernes umiddelbart.
Videre vil DLF avvikle arbeidsmiljøloven, lovbestemmelser om sykelønn (DLF
62.2. RETTSSIKKERHET 7
vil altså fjerne lovdiktatet, ikke frivillig inngåtte avtaler mellom parter i arbeidsli-
vet), bestemmelser om lovregulert ferie, røykeloven, osv. Domstolene må på sin side
raskt og uomgjengelig ta opp til behandling de tilfeller hvor en inngått kontrakt blir
misligholdt til skade for den ene part. En påpasselig praktisering av dette er en viktig
del av den enkeltes rettsvern.
Alt som ikke er uttrykkelig forbudt etter loven skal være tillatt. Anvendelse av
omvendt bevisbyrde i rettsvesenet er på alle vis forkastelig og må opphøre.
2.2 Rettssikkerhet
At det kan gå ﬂere år mellom et lovbrudd blir begått og at saken kommer opp til doms
er til skade for rettssikkerheten. I slike tilfeller vil vitners sviktende hukommelse,
inntrufne dødsfall m.m., kunne innvirke på saksgangen, og dette svekker rettssikker-
heten. Denne sendrektigheten innvirker også på bruken av varetektsfengsling. Vare-
tektsfengsling må i en del tilfeller benyttes, men bruken av denne adgang, og særlig
lengden av slike fengselsopphold, bør innskrenkes, f.eks. til maksimum fem uker. En
viktig årsak til at det hele går så langsomt er utvilsomt den at Norge er blant de land
i verden som har størst «lovproduksjon». Siden DLF ønsker å rydde bort alle lover
som ikke er til vern om enkeltmenneskets rettigheter, skulle problemet med trengsel
og kødannelse i rettssystemet lett kunne løses.
DLF legger også avgjørende vekt på friheten til å inngå kontrakter, og staten skal
kunne gripe inn dersom kontrakter brytes. (Ingen kontrakter som innebærer en kren-
kelse av individers rettigheter er dog gyldige.)
La oss også ha nevnt at den brede aksept som i dag ﬁnnes for visse former for
kriminalitet (tagging, piratkopiering, ulovlig nedlasting av ﬁlmer og musikk, etc.)
fører til en redusert respekt for lov og rett, dvs., til øket kriminalitet og derfor til
redusert rettssikkerhet.
2.3 Personvern
Statens manntall over borgerne skal kun inneholde elementære opplysninger: navn,
fødselsdato, ekteskapelig status, bosted, opplysninger om den enkeltes barn. Staten
skal ikke kunne registrere slike ting som opplysninger om inntekt, formue, legning,
størrelsen på ens bolig, helsetilstand, politisk syn, religiøs tilhørighet, etc.
Staten ved rettsapparatet kan dog føre alle opplysninger som den anser som nød-
vendige i et register over de som er straffedømt for forbrytelser. Politiet skal kunne
overvåke kriminelle, og personer som det er skjellig grunn til å mistenke for planleg-
ging av alvorlig kriminalitet. Politiet skal også kunne foreta overvåkning i forbindel-
se med trusler mot rikets sikkerhet. Alminnelige borgere skal ikke kunne overvåkes
av staten etter andre kriterier enn disse.
Private kan selv avgjøre hvilke opplysninger om seg selv de vil overføre til andre,
og de kan selv sette betingelser for hvordan disse kan brukes.8 KAPITTEL 2. RETTSSTATEN
Enhver kan på sin private eiendom overvåke f.eks. via kameraer alle som opphol-
der seg på eiendommen, såfremt disse gjøres oppmerksomme på dette. De opplys-
ninger som samles inn på denne måten skal ikke kunne brukes i strid med de over-
våkedes ønske. Unntatt fra denne regel er opplysninger som kan bidra til å oppklare
forbrytelser.
Ingen private har rett til å overvåke andres private eiendom uten eierens tillatelse.
Å spre løgnaktige opplysninger om en person slik at disse opplysningene skader
vedkommende, f.eks. økonomisk, skal være straffbart. Å gjøre personlige opplys-
ninger om enkeltpersoner alminnelig kjent uten vedkommendes samtykke skal ikke
være tillatt.
Mht. registrering av eksempelvis data vedrørende bruk av kredittkort, sending av
e-mail, etc., skal brukeren på en praktisk måte gjøres oppmerksom på hvilke opplys-
ninger som registreres, og de registrerte opplysninger skal underlegges tilsvarende
regler for bruk som gjelder for opplysninger samlet inn ved overvåking.
DLF ser med uro på den stadig økende informasjonsmengde som myndighetene
samler om innbyggerne. Maskinlesbare og biometriske pass kan gjøre det lettere for
myndighetene å skaffe ytterligere informasjon om den enkelte innbygger. DLF vil
derfor at de som ønsker det skal kunne få utstedt pass som hverken er maskinlesbare
eller som inneholder biometrisk informasjon.
DLF vil
•fjerne alle lover som har andre formål enn å beskytte individers rettighe-
ter
•ha et rettferdig, raskt og effektivt rettsvesenKapittel 3
Kriminalpolitikk
DLF vil ha et raskt og rettferdig rettsvesen som idømmer kriminelle strenge straffer.
Å kunne leve i trygghet er en stor verdi. At man kan reise på ferie uten å ﬁnne
sin bolig ramponert når man kommer hjem, at man kan gå en tur på byen uten å bli
overfalt, at man kan foreta investeringer uten at det er sannsynlig at man blir svindlet
o.l., er verdier som DLF setter svært høyt.
Nå er sannsynligheten for å blir rammet av en kriminell handling svært lav, og
dette gjelder også i de store byene, men DLF mener allikevel at sannsynligheten i
dag er for høy. Det går ikke en dag uten at vi leser i avisen om ran, innbrudd og
overfall, og drap forekommer i dag innpå ﬁre ganger så ofte som for noen få tiår
siden. I 1956 var det ifølge SSB i alt 7900 personer som ble siktet for forbrytelser
i Norge, i 1991 var det 24 343, mens i 2010 var antallet øket til hele 93 388. Rett
etter annen verdenskrig var antallet drap i Norge ca 5 til 10 per år, mens de siste
årene har antallet variert mellom 30 og 40. Å bli utsatt for en kriminell handling er
en forferdelig opplevelse, og DLF legger stor vekt på at færrest mulig skal rammes
av dette.
3.1 Hva er kriminalitet?
La oss presisere at vi med kriminalitet ikke mener ethvert budd på dagens lover,
med kriminalitet menes krenkelser av individers rettigheter. Med kriminalitet menes
altså slike ting som tyveri, innbrudd, ran, overfall, drap, voldtekt, hærverk, svindel,
piratkopiering, etc. Krenkelse av individers rettigheter kan kun skje ved initiering av
tvang, og initiering av tvang overfor et annet menneske er det mest umoralske man
kan foreta seg overfor vedkommende. Vårt syn er at lovverket kun skal bestå av lover
som presiserer hva initiering av tvang er i bestemte sammenhenger, og hvilke straffer
som lovbryteren i så fall skal idømmes.
Dette innebærer at slike ting som smugling og hjemmebrenning ikke er kriminelt,
heller ikke er det kriminelt å ha en lavere kvinneandel i et bedriftsstyre enn loven
sier, eller å jobbe mer enn det som er bestemt i arbeidsmiljøloven.
Til tross for at DLF mener at mange av dagens lover er ulover som vi vil avskaf-
fe, er vi sterkt opptatt av at dagens lover skal følges. Vi aksepterer ikke en privat
lovfortolkning, og tar avstand fra ideen om at man kan bryte lover man ikke er enig
i.
910 KAPITTEL 3. KRIMINALPOLITIKK
Vårt syn er at reell kriminalitet, altså rettighetskrenkende handlinger, er forårsa-
ket av gjerningsmennenes manglende respekt for andre menneskers liv og eiendom.
Alle bør fra barnsben av læres opp til å respektere andres liv og eiendom, og slik
opplæring skjer først og fremst i familien.
Rettsstatens virksomhet og respekten for lov og rett er overordnet det forhold at
mange av dagens lover er rettighetskrenkende, så lenge landet er en rettsstat med
relativt liten grad av tvang.
3.2 Narkotika
Et klart eksempel på ulover er de lovene som forbyr salg og bruk av narkotika. Bruk
av narkotika består ikke av initiering av tvang mot andre mennesker, og skal derfor
være tillatt. Dagens lovforbud mot narkotika har på ingen måte forhindret at mange
mennesker likevel bruker narkotika, samtidig har forbudet ført til en økning i reell
kriminalitet: de som ønsker å bruke narkotika må ofte begå reell kriminalitet for å
ﬁnansiere sitt narkoforbruk; narkotikaforbudet medfører jo at prisene på narkotika er
svært høye. Vårt primære syn er dog at voksne mennesker har rett til selv å bestemme
hvilke rusmidler de vil bruke. DLF går derfor inn for en dekriminalisering av all
narkotikavirksomhet.
3.3 Våpen
DLF vil at enhver person med rent rulleblad skal kunne kjøpe og eie sivile våpen,
dvs. våpen beregnet på jakt, sport og selvforsvar. DLF vil også avvikle politiets rett
til uten grunn å inspisere enhver våpeneiers bolig.
3.4 Straffens formål
Et sivilisert samfunn kan ikke tolerere kriminell oppførsel, og de som begår slike
handlinger, de som stjeler, begår ran og overfall, o.l., skal straffes i henhold til lov av
domstolene. Formålet med straffen er først og fremst å yte rettferdighet, men også
andre hensyn kommer med i begrunnelsen for straff. Et viktig element er beskyttelse
av samfunnet (den dømte begår ikke ny kriminalitet mens han soner sin straff), et an-
net er den individualpreventive virkning, og til slutt kommer den allmennpreventive
virkning.
Det er et udiskutabelt faktum at en meget stor del av den kriminalitet som rammer
oss i dag begås av en liten gruppe kriminelle. Dersom disse forbryterne ikke had-
de vært på frifot, men hadde sittet i fengsel, ville mengden kriminalitet vært langt
mindre enn den er i dag. Dagens svært milde straffer er en viktig årsak til at krimina-
liteten er så høy som den er. DLF vil derfor gå inn for strenge straffer: de som stjeler,
overfaller, bedrar eller dreper bør sitte lenge i fengsel. All straffeutmåling skal være
i samsvar med proporsjonalitetsprinsippet.
I dag er det slik at enkelte forbrytere visstnok er så syke at de ikke kan straf-3.4. STRAFFENS FORMÅL 11
fes, men ikke er syke nok til å bli idømt behandling. Slike forbrytere kan da gå fritt
omkring selv om de fortsetter sin forbrytervirksomhet uten noen som helst form for
straffereaksjon. DLF er imot at en sykdomsdiagnose skal kunne frita en kriminell for
straff. Vi er også imot at noen skal kunne dømmes til behandling; dette er en sam-
menblanding av juss og medisin som ikke hører hjemme i en rettsstat. En eventuell
behandling skal skje mens den kriminelle soner sin straff.
DLF er opptatt av at kriminelle etter soning ikke skal falle tilbake i kriminalitet.
Erfaring viser at svært mange som kommer ut av fengsel søker opp sine gamle mil-
jøer og fortsetter sin kriminelle løpebane. DLF vil som et ledd i å motarbeide dette
støtte opprettelse av såkalte “halfway houses”, hus hvor nylig utsluppede fanger kan
bo i en periode mens de søker etter jobb, skaffer seg bolig, etc.
DLF vil
•at kriminelle skal straffes strengt
•arbeide for at prosessen fra arrestasjon til rettskraftig dom skal gå langt
raskere enn i dag
•at alle typer «forbrytelser uten offer» skal dekriminaliseresKapittel 4
Eiendomsretten
Frihet er kun mulig dersom den private eiendomsrett er sikker.
DLF holder eiendomsretten som absolutt og ukrenkelig. Eiendomsretten innebæ-
rer retten til å utvikle og bruke sin eiendom for selvvalgte formål uten inngripen fra
staten eller andre. Det er statens oppgave å beskytte denne retten.
Eiendomsretten er avledet av menneskets rett til sitt eget liv. Mennesket må tenke
og handle for å opprettholde og fremme sitt liv, og eiendomsretten er retten til å
disponere fruktene av sin egen tenkning og handling.
4.1 Grunneiendom
Eierskap til grunneiendom blir etablert når noen begynner å benytte et ubenyttet land-
område. Man kan selvsagt også bli eier ved å overta et landområde fra en annen som
allerede har etablert eiendomsrett, f.eks. gjennom kjøp.
DLF ønsker at enhver skal ha frihet til benytte sin egen eiendom til hva han øns-
ker så lenge andres rettigheter ikke krenkes. I dagens system utarbeider kommunen
reguleringsplaner, og før noe kan bygges må kommunen gi byggetillatelse. Myndig-
hetene deler områder opp i forskjellige soner hvor det bare er lov å benytte eiendom
til bestemte formål, for eksempel soner for boliger, soner for industri, soner for han-
del, osv. Dette systemet, som er meget tungrodd og som det krever enorme resurser
å administrere og å trenge igjennom, krenker eierens rett til å bestemme hva han skal
bruke sin eiendom til, og DLF ønsker derfor å avvikle dette systemet så raskt som
mulig.
I et slik fritt system vil private kontrakter hindre at stygge og støyende bedriftsan-
legg blir etablert i boligområder.
4.2 Førstemann har retten
Bruken av en eiendom kan være til sjenanse for hvordan den som eier naboeiendom-
men ønsker å bruke sin eiendom. F.eks. kan en støyende fabrikk som ligger ved en
bolig være til sjenanse for de som oppholder seg i boligen, og de som eier boligen
kan derfor ønske at fabrikken ﬂytter. For å avgjøre slike stridsspørsmål må det ﬁnnes
et objektivt regelverk. Retten til eiendom betyr som før nevnt ikke at man kan gjøre
hva man måtte ønske uavhengig av andres rettigheter; man har ikke rett til å starte
en bruksmåte som er til vesentlig sjenanse for bruksmåter som allerede er etablert på
124.3. EKSPROPRIASJON 13
nærliggende eiendommer. Dette betyr at den som starter en bruksmåte først, uten at
den er til sjenanse for noen, opparbeider seg retten til denne bruksmåten.
Konﬂikter mellom eiere om bruk av eiendom skal altså løses ved å benytte det
gamle romerrettslige prinsippet om at førstemann har retten. Hvis en krenkende
bruksmåte innledes, kan den krenkede part gå til rettsvesenet og få denne bruk stan-
set. Rettsvesenet kan dog i visse tilfeller etter begjæring stoppe planlagt bruk når det
er klart at et tiltak vil volde stor skade. Det som er relevant ved konﬂikter om bruk er
ikke kjøpstidspunktet for eiendommen, men tidspunktet for start av bruksmåte.
DLFs syn er at prinsippet om at førstemann har retten («først i tid, best i rett»)
skal være et overordnet prinsipp for rettsvesenets håndtering av eiendomskonﬂikter.
4.3 Ekspropriasjon
DLF mener at ekspropriasjon alltid er umoralsk, og vil gå imot alle forslag om eks-
propriasjon. Frihet forutsetter full respekt for den private eiendomsrett, og ekspro-
priasjon er den største krenkelse av eiendomsretten som tenkes kan. Av samme grunn
er DLF imot båndlegging av private eiendommer.
DLF har stor sans for ideen om å bevare gamle bygninger som viser tidligere ti-
ders kultur, byggeskikk, etc. Vi er dog sterkt imot at staten skal frede slike bygninger
siden dette innebærer at eieren tvinges til å disponere disse bygningene på andre må-
ter enn han selv ønsker — slik fredning er en betydelig krenkelse av eiendomsretten.
Dersom noen ønsker å bevare slike bygninger kan de enten avtale dette med eieren,
eller de kan kjøpe bygningen av eieren. DLF vil derfor i samsvar med dette privati-
sere ordninger som Riksantikvaren, og vi vil avskaffe alle de tvangsordninger som
Riksantikvaren i dag disponerer.
4.4 Offentlige eiendommer
Det offentlige (stat, kommune, fylkeskommune) besitter i dag en kolossal eiendoms-
masse spredt på alle mulige felter. Det offentlige eier helt eller delvis bedrifter, byg-
ninger, landområder, friarealer, parker, veier, osv.
DLF mener at staten kun skal eie det som er nødvendig for å drive statens le-
gitime oppgaver, dvs. det som trengs for å drive politiet, rettsapparatet og forsvaret
(inkludert baser og øvelsesområder), samt eiendommer til nødvendig administrasjon.
DLF vil at alt annet som i dag eies av det offentlige skal overføres til private. Dette
kan skje på ﬂere forskjellige måter: salg, utdeling av aksjer, gaver, ved å overlate
eiendommer som er i bruk til de private brukerne, osv.
4.5 Naturressurser
DLF mener at alle naturressurser som f.eks. fossekraft, olje, skog, beiteområder, ﬁsk,
vilt, og også radiofrekvenser, skal være i privat eie. Dette løser bl.a. problemet med
allmenninger som blir overutnyttet; eiendommer blir alltid overutnyttet når de er eid14 KAPITTEL 4. EIENDOMSRETTEN
i fellesskap eller når de disponeres av politikere som på sitt tradisjonelle kortsiktige
vis som regel ikke tenker lenger enn til neste valg. Som Aristoteles sa det for mer enn
2000 år siden: «Det som eies i fellesskap blir tatt dårligst vare på». Private eiendom-
mer unngår problemet med overutnyttelse fordi det er i den private eierens interesse
å holde ressursene i hevd på lang sikt.
Eiendomsrett til naturressurser etableres på samme måte som til grunneiendom,
dvs. ved at ressursen blir tatt i bruk. Førstemann som begynner å bruke ressursen får
eiendomsrett til den.
4.6 Intellektuell eiendom (åndsrett)
Arbeid består av tenkning og handling. I noen typer skapende arbeid, arbeid som
resulterer i åndsverk, inngår spesielt mye tankearbeid. Denne intellektuelle arbeids-
innsatsen kan i lovverket beskyttes gjennom patent og copyright. Intellektuelle pro-
dukter kan f.eks. være innholdet i bøker og artikler, musikk, ﬁlm, dataprogrammer,
oppﬁnnelser og varemerker. Eiendomsretten innebærer at den som produserer et in-
tellektuelt verk skal ha rett til å disponere over verket.
DLF mener at opphavsretten til skrifter (copyright) skal, som i dag, vare i 70 år
etter opphavsmannens død.
DLF mener at dagens patentsystem skal videreføres. Dersom man tar patent på en
oppﬁnnelse, får man altså enerett til å utnytte denne i 20 år.
4.7 Allmennhetens rett til å ferdes i utmark
Publikum har i alle år kunnet ferdes i utmark selv om den er privat eiet, og DLF
anser at publikum derved har opparbeidet en sedvanerett til slik ferdsel. Slik ferdsel,
og slike ting som sopp- og bærplukking til privat bruk, er altså etter DLFs syn ikke
en krenkelse av grunneierens eiendomsrett. Allikevel kan grunneieren avgrense all-
mennhetens ferdselsrett til slike områder dersom han vil etablere en bestemt bruk av
området, f.eks. til naturreservat, til jaktområde, eller til eget privat bruk.
DLF vil
•overlate all statlig eiendom til private (unntatt det som benyttes til statens
legitime oppgaver)
•at alle nybygg/virksomheter på grunneiendom skal tillates så lenge na-
boenes rettigheter er ivaretatt. Konﬂikter vil bli henvist til rettsvesenet
•at konﬂikter som oppstod under et rettighetskrenkende regime skal løses
ved at den som etablerte bruk av ressursen først får lov til å fortsette
denne bruk
•gå imot alle forslag om ekspropriasjon4.7. ALLMENNHETENS RETT TIL Å FERDES I UTMARK 15
•oppheve all båndlegging av private eiendommer
•avskaffe konsesjonslovene og gi dagens private brukere av naturressur-
ser permanent eiendomsrett
•at eiendomsretten til intellektuelle produkter skal beskyttes fullt utKapittel 5
Næringspolitikk
Det er næringslivet som skaper velstand, og velstanden kan kun sikres dersom de
næringsdrivende har frihet. Staten skal derfor ikke regulere næringslivet, staten skal
kun beskytte eiendomsretten og håndheve kontrakter.
DLF holder retten til frihet som absolutt og ukrenkelig. Retten til å innrette sitt
liv etter sin egen vilje skal ikke krenkes. Ett av de sentrale områder av livet er det å
tjene til livets opphold, og denne livsviktige oppgaven må ikke hindres eller hemmes
av andre menneskers vilkårlige inngripen.
5.1 Næringslivet
Næringslivet er et begrep vi bruker om all den produktive virksomhet som mennesket
må utføre for å leve og leve godt, og omfatter alt fra studenters kveldsjobb på en
bensinstasjon til den virksomheten som bedrives av internasjonale konserner.
Hver enkelt stiller sine evner, sin arbeidskraft eller sine produkter til disposisjon
for andre, og får betalt for dette. Dette skjer i forskjellige former (lønnsarbeid eller
egen virksomhet), alt etter hva den enkelte foretrekker. Næringslivet består av all
virksomhet som noen anser som nyttig og som er inntektsbringende.
DLF vil legge til rette for at alle skal kunne innrette sitt yrkesliv etter sitt eget
ønske og fullt ut kunne disponere fruktene av sin egen arbeidsinnsats.
5.2 Reguleringer og konsesjoner
Dagens samfunn er gjennomregulert på de ﬂeste områder, og særlig gjelder dette næ-
ringslivet. DLF mener at denne gjennomreguleringen er et stort onde, og vil arbeide
aktivt for å avvikle alle disse reguleringene.
I Norge i dag reguleres forretningers åpningstider, hvem som får lov til å kjøre
drosje er bestemt av det offentlige, kafeeiere nektes å la sine gjester røyke, salg og
arv av eiendommer kan overstyres av offentlig myndighet, etc. Formålet med disse
reguleringene er å styre adferd ut i fra et politisk ønske om et bestemt resultat.
I tillegg til at dette hindrer ellers lovmessig virksomhet som ikke krenker noens
rettigheter, er resultatene alltid meget nedslående, sett opp mot målsettingen. F.eks.
har konsesjonsloven, som bl.a. tar sikte på å bevare et aktivt landbruk, ført til at
landbruket er den svakeste næringen i landet, med negativ lønnsomhet.
DLF anser slik inngripen i eiendomsretten for såvel umoralsk som upraktisk, og
165.3. INNOV ASJON 17
vi vil avvikle all regulering av næringslivet.
5.3 Innovasjon
Et levedyktig næringsliv, som er en nødvendig basis for velstand, er avhengig av
kontinuerlig innovasjon. Innovasjon kan kun skje ved at entreprenører og oppﬁnnere
har frihet til å forske, til å prøve seg frem, til å ta sjanser. Slik aktivitet blir stadig
vanskeligere dersom næringslivet er gjennomregulert av det offentlige; det er ikke
tilfeldig at det er de land som har størst frihet som har de ﬂeste oppﬁnnelser, de ﬂeste
Nobelpriser, de ﬂeste forskere — og den høyeste velstand.
Det som driver innovasjon er i betydelig grad muligheten til å tjene penger. Derfor
bør innovatører, og de som ﬁnansierer dem, ha all mulighet til selv å proﬁttere på
vellykkede nyskapninger. Også av denne grunn bør skatter og avgifter være svært
lave.
DLF vil derfor også avvikle alle statlige tiltak som gir seg ut for å støtte innova-
sjon. Slike statlige ordninger vil som regel tilgodese de som har best forbindelser i de
politiske miljøer, og i mindre grad vil de tilgodese de som arbeider med nyvinninger
som virkelig er mest lovende. Dessuten er statlige ordninger alltid forbundet med et
komplisert regelverk, skjemavelde og byråkrati, og dette vil dempe den entusiasme
og det pågangsmot som er nødvendig for innovasjon.
Også av denne grunn bør alle de reguleringer som i dag belaster næringslivet
avvikles.
5.4 Støtteordninger
Staten yter i dag støtte gjennom en rekke støtteordninger til næringslivet, spesielt
rettet mot antatt svake aktører. Støtteordningene skal visstnok fremme nyskapning
og opprettelse av arbeidsplasser, men noen slik effekt kan ikke påvises. Det eneste
som virkelig vil gjøre det lettere å starte opp virksomhet er lavere skatter og færre
reguleringer.
All statsstøtte til næringslivet ﬁnansieres selvsagt av skattepenger som er tatt fra
de bedrifter og privatpersoner som klarer seg på egen hånd, og svekker disse. Den
reelle effekt av støtteordningene er derfor at næringslivets totale fortjeneste reduse-
res, siden støtteordningene på en kunstig måte overfører verdier fra mer vellykkede
til mindre vellykkede bedrifter.
DLF vil avvikle alle offentlige støtteordninger til næringslivet.
5.5 Skatter og avgifter
Bedrifter ilegges i dag høye skatter og avgifter, og det regelverk som skatter og av-
gifter beregnes etter er svært komplisert. Dette betyr at kostnaden for bedriftene ikke
bare er det som må betales, regelverket medfører også store administrasjonskost-
nader. Regelverket blir også mer og mer komplisert over tid; delingsmodellen og18 KAPITTEL 5. NÆRINGSPOLITIKK
moms«reformen» er skrekkeksempler på hvordan skattesystemet blir en stadig stør-
re byrde på bedriftene.
Skattevesenet er også en stor belastning på grunn av dets rigide adferd og regel-
verk. Bedriftsledere risikerer straffeansvar på grunn av bagatellmessige forsinkelser
og feil, og det er ikke rom for betalingsutsettelser ved svak likviditet.
DLF vil ikke bare senke skattesatser og ﬁskale avgifter, vi vil også avvikle dagens
praksis med hardhendt skatteinnkreving og strenge kontrollrutiner.
5.6 Konkurransepolitikk
DLF er tilhengere av fri næringsvirksomhet. Det betyr at næringsdrivende fritt skal
kunne tilby de varer og tjenester de ønsker, med de betingelser de selv setter.
Det betyr ikke at staten til enhver tid skal sørge for at det ﬁnnes et visst antall
tilbydere som må tilby de samme varer på likelydende betingelser, eller at staten på
noe vis skal påvirke markedet for å oppnå dette.
DLFs syn står i skarp motsetning til dagens konkurranselovgivning, som gir myn-
dighetene adgang til skjønnsmessige inngrep mot markedsaktørene, selv om de ikke
har gjort noe kriminelt. I dagens lovverk kan næringsdrivende rammes av sanksjoner
hvis de selger en vare for billig (dumping), for dyrt (monopolproﬁtter) eller til en
passende pris (prissamarbeid).
Konkurranselovene krenker individers rettigheter, herunder eiendomsretten og kon-
traktsfriheten, og de er også mer eller mindre vilkårlige. DLF vil derfor avskaffe all
konkurranselovgivning og det tilhørende Konkurransetilsynet.
5.7 Fagforeninger
DLF er tilhenger av full organisasjonsfrihet: Enhver skal ha rett til å være med i
en fagforening, men man skal også ha rett til ikke å være med. Forholdet mellom
arbeidsgiver og arbeidstagere bør avtales fullt og helt mellom arbeidsgiver og ar-
beidstager uten noen form for statlig innblanding eller noen statlig favorisering av
noen av partene. Arbeiderne har full rett til å la seg representere av en fagforening
eller til å la være, og arbeidsgiveren har full rett til å forhandle med en fagforening
eller å la være.
Dessverre har det forekommet at fagforeningsmedlemmer på ulike vis har tra-
kassert arbeidstagere som har ønsket å arbeide på andre betingelser enn de som
fagforeningene har foretrukket, og myndighetene/rettsapparatet har som regel sett
igjennom ﬁngrene med denne trakasseringen. Etter DLFs syn er all slik trakassering
kriminelle handlinger, og vi mener at slikt må forfølges av rettsapparatet på vanlig
måte.
DLF mener at enhver har rett til å avtale de arbeidsbetingelser han måtte ønske,
og at fagforeninger ikke har noen rett til å diktere lønns- og arbeidsbetingelser for
noen. Fagforeningenes arbeid for høyere lønn for sine medlemmer har også den bi-5.7. FAGFORENINGER 19
virkningen at etterspørselen etter arbeidskraft blir mindre; fagforeningens krav fører
altså til at noen blir stående utenfor arbeidsmarkedet. Fagforeningenes virksomhet
kan altså føre til høyere lønn for medlemmene, men dette skjer på bekosting av de
som blir stengt ute fra arbeidsmarkedet.
DLF mener derfor at utlendinger som ønsker å arbeide i Norge for en lavere lønn
enn det som fagforeningen syntes er riktig, har all rett til det.
DLF vil
•ha et sterkt og ﬂeksibelt næringsliv
•avvikle alle reguleringer av næringslivet
•avvikle alle støtteordninger til næringslivet
•innføre full næringsfrihet
•ha full organisasjonsfrihet
•at lovverket ikke skal favorisere noen av partene i arbeidslivetKapittel 6
Kvotering og annen diskriminering
Staten skal ikke pålegge private selskaper og organisasjoner noen form for tvungen
kvotering eller andre former for diskriminering. Staten skal heller ikke benytte kvo-
tering i interne prosesser, men kun benytte normale kriterier for kvaliﬁkasjoner og
egnethet.
DLF betrakter eiendomsretten og organisasjonsfriheten som ukrenkelig. Staten
skal derfor ikke blande seg inn i individers fredelige disponering av sin eiendom.
Staten skal derfor heller ikke sette betingelser for privatpersoners tilbud om ansettel-
se, medlemskap i foreninger eller sammenslutninger, styreplasser i bedrifter, utleie
av bolig, etc. DLF avviser derfor alle offentlige pålegg til private om kvotering etter
kjønn, rase, alder, etc. Private må, i samsvar med prinsippet om enhvers rett til å dis-
ponere egen eiendom, selv ha rett til f.eks. å ansette eller leie ut til hvem de måtte
ønske.
6.1 Kvotering og diskriminering
Kvotering består i å sette krav til at særgrupper, basert på kjønn, rase, religion, leg-
ning eller nasjonalitet, skal ha en proporsjonal representasjon i ulike fora og orga-
ner. Kvotering innebærer dermed at det settes tilfeldige og reellt sett ubegrunnede
forholdstall for representasjon. Kvotering består altså i å fremme kandidater fra sær-
gruppene på bekostning av medlemmer i andre grupper, og dette medfører diskrimi-
nering av disse.
Kvoteringsordninger baserer seg på en feilaktig, kollektivistisk tenkning der grup-
per har rettigheter, og der individet er redusert til et utskiftbart medlem av gruppen.
DLF tar avstand fra all kollektivisme, og vil avvikle alle offentlige pålegg som har
utgangspunkt i kollektivistisk tenkning. Statlig propaganda for feminisme, og støtte
til pressgrupper for slike formål, må derfor avvikles.
Like feilaktig er ideen om at grupper har rett til eller krav på representasjon i visse
fora. I politiske fora representerer et medlem sine velgere, og ingen andre. Også
i næringslivet er ideen om representasjon av visse grupper irrelevant og ugyldig.
Styremedlemmer representerer eiernes preferanser; øvrige medarbeidere er ansatt for
å tjene eiernes interesser og de er ikke representanter for noen. DLF vil derfor avvikle
alle offentlige pålegg om kvotering.
206.2. PRIV ATES RETT TIL DISKRIMINERING OG RELEV ANTE VURDERINGER 21
6.2 Privates rett til diskriminering og relevante vurderinger
DLF mener at privatpersoner, bedrifter og organisasjoner skal ha full frihet til å or-
ganisere sin egen bemanning. Dette medfører at de må ha rett til å legge de kriterier
de måtte ønske til grunn for sin virksomhet, selv om andre måtte ﬁnne dem ugyldige,
urimelige eller upassende.
I mange tilfeller er det i dagens lovverk forbudt å legge vekt på f.eks. politiske og
religiøse kriterier ved kontraktsforhold, selv om disse er svært relevante. En fonds-
forvalter bør ikke ansette en anarkist som ikke respekterer eiendomsretten, en pasiﬁst
bør ikke gis klarering for arbeid i Forsvaret, og et samboende homoﬁlt par bør ikke
leie ut kjellerleiligheten til en religiøs fundamentalist som hevder at homoﬁli er synd
og må straffes. Staten skal ikke kunne overprøve borgernes vurderinger i slike saker,
og DLF vil oppheve alle lovbestemmelser om dette.
6.3 Kvotering forutsetter bruk av ulover
En lovbestemt kvotering f.eks. i bedrifters styrer medfører en situasjon der resultatet
av lovlige og aktverdige handlinger blir ulovlig. I et valg til et styre vil valget av
styreformann, sekretær og styremedlemmer isolert sett være lovlige, men totalen kan
bli ulovlig dersom det foreligger et krav om en viss prosentandel kvinner. Dersom
denne kvoten ikke oppfylles i valgene, har ingen gjort noe ulovlig, men de kan al-
likevel etter dagens bestemmelser straffes. Enhver lov som har slike egenskaper er
både umoralsk og grunnlovsstridig, og må avskaffes.
6.4 Statens interne prosesser
DLF ønsker at staten ikke skal benytte kvotering eller annen irrelevant diskrimine-
ring i sine interne ansettelsesprosesser. Enhver kandidat skal bedømmes ut ifra sin
egnethet til stilling som skal besettes, basert på de relevante kriterier. I de tilfeller der
kjønn, etnisitet, religiøse eller politiske forestillinger er relevante kriterier, kan slike
legges til grunn.
DLF vil
•oppheve likestillingslovens paragrafer om kjønnsbestemt styresammen-
setning, og dernest likestillingsloven i sin helhet
•oppheve lovforbud mot diskriminering i ansettelsesforhold og leieforhold
•avvikle statlige organer for feminisme
•oppheve rasismeparagrafen
•oppheve den omvendte bevisbyrde som er innført i forbindelse med slike
loverKapittel 7
Primærnæringene
Primærnæringene er primært til for å produsere mat, ikke for å opprettholde et be-
stemt bosettingsmønster eller for å bevare tradisjoner. For å få til en effektiv verdi-
skapning må alle offentlige inngrep avvikles.
DLF anser ikke primærnæringer for å stå i noen særstilling i forhold til resten av
næringslivet. Også her vil vi deregulere og avvikle støtteordninger på samme måte
som i øvrig næringsvirksomhet. Men, siden jordbruket i en særlig stor grad er lammet
av stønadsordninger og regulering, vil vi avvikle disse ordningene over en noe lengre
tidsperiode, slik at bønder får tid til å omstille seg til normal næringsdrift og bort fra
klienttilværelsen.
7.1 Behov for omstilling
Dagens ordninger er laget for kunstig å opprettholde et bruksmønster som ikke lenger
er økonomisk forsvarlig, og for å hindre omstilling. Mulighetene for å omstille seg
under det nåværende reguleringsregimet er minimale. Enhver produksjon av land-
bruksartikler er underlagt kvoter, og så vel tradisjonell som nyskapende bruk av inn-
og utmark er underlagt strenge begrensninger. Disse er ofte begrunnet av miljøhen-
syn, hensynet til naboens smak og behag, og ønsket om å opprettholde tradisjoner til
bruk på postkort.
Spesielt miljøbegrunnet båndlegging av arealer utgjør en stor og voksende trussel
mot næringsgrunnlaget på bygdene. Det er av helt avgjørende betydning at bønder
fritt kan utvikle nye måter å tjene penger på gårdens ressurser, og bruk av utmark til
opplevelsesturisme er en naturlig vekstnæring. For å få til bærekraftige næringsveier
vil det ofte være behov for å bygge ut muligheter for innkvartering, servering og
bekvemme observasjons-, jakt- og ﬁskeposter. Dessverre hindres dette ofte av slike
ting som forbudet mot motorferdsel, fredning av bekkedrag og våtmarker, o.l.
7.2 Skadelig regelverk
Reguleringer begrunnet med helse- og smittevern legger i mange tilfeller store hind-
ringer i veien for en blomstrende næringsvei basert på gårdsprodukter og sterke,
lokale merkenavn. Hjemmeslakting og produksjon av matvarer er i dag vanskelig og
i mange tilfeller umulig.
227.3. RESSURSER OG EIENDOMSRETT 23
7.3 Ressurser og eiendomsrett
Fiskeressursene er en fornybar ressurs, men mangelen på privat eiendomsrett har ført
til overﬁske og i enkelte tilfeller til «svart hav». DLF vil derfor gå inn for ordninger
som innebærer at det etableres eiendomsrett til havets ﬁskeressurser. (Slik eiendoms-
rett må ikke nødvendigvis være geograﬁsk begrenset.) Kun dette kan sikre at ﬁske-
ressursene blir forvaltet i et langsiktig perspektiv, og at vi unngår dagens utbredte
ﬁskefusk og dumping.
DLF vil
•gjeninnføre bønders eiendomsrett til egen skog og innmark
•avvikle alle kvoteordninger og reguleringer i landbruket
•avvikle alle støtteordninger til primærnæringene
•etablere eiendomsrett til ﬁskeressursene i havetKapittel 8
Samferdsel og kommunikasjon
Samferdsel og kommunikasjon, både med bil, tog, ﬂy, og via post, Internett og telefon,
er et stort gode og har medført store fordeler for alle mennesker. DLF vil at tilbudene
innen disse områdene skal kunne utvikle seg uten reguleringer og andre hindringer
skapt av det offentlige.
Alle mennesker bruker et stort antall ulike samferdsels- og kommunikasjonsred-
skaper (telefon, radio, PC, bil, ﬂy, etc.), og DLF mener at disse bør være utbredt og
tilgjengelig i størst mulig grad. Ifølge DLF er det ikke en offentlig oppgave å drive
eller regulere slikt: persontransport, godstransport eller telekommunikasjoner, sjø-
fart, jernbane, bil, ﬂy, post og telekommunikasjoner bør drives uten noen former for
offentlig regulering.
8.1 Person- og godstransport
Bilen er et stort gode, den gjør menneskers liv svært mye bedre. DLF ønsker at alle
skatter og avgifter som i dag er knyttet til bilen skal avvikles. Dette inkluderer bl.a.
engangsavgiften, registreringsavgiften, årsavgiften og bensinavgiften.
DLF har som mål at også veier skal eies og drives av private. Dette medfører at
de som kjører på veiene må betale direkte for det det koster å bygge og vedlikeholde
dem. Da vil tilbud og etterspørsel etter veier møtes, og det vil ikke, som i dag, være
mangel på gode veier der det reellt sett er bruk for dem. Veibyggerne må dog kjøpe
grunnen veiene skal bygges på, eller inngå avtale med grunneierne; det skal ikke
være mulighet for ekspropriasjon for veiformål.
Det er opp til eieren av veien å sette betingelsene for hvordan den skal brukes.
Brudd på traﬁkkregler er å anse som et sivilt kontraktbrudd. Private veieiere vil an-
tagelig benytte private vaktselskaper for å sørge for at traﬁkkreglene som gjelder på
veien blir overholdt. DLF mener altså at det på private veier ikke er en politioppgave
å håndheve traﬁkkregler, og at brudd på traﬁkkregler i utgangspunktet ikke er å regne
som kriminelle handlinger.
DLF ønsker å fjerne alle skatter og avgifter i forbindelse med luftfart, og DLF
ønsker også å privatisere ﬂyplassene. Avinor og Luftfartstilsynet bygges gradvis ned,
samtidig som de nødvendige oppgavene disse nå har overføres til private selskaper.
Kontroll av luftrommet overføres til private selskaper. Det lages spesielle unntak for
Forsvarets bruk av luftrom i fred og krig.
248.2. POST- OG TELEKOMMUNIKASJON 25
Jernbanevirksomheten i Norge består av det statlige monopolet Jernbaneverket,
som eier og driver jernbanenettet og stasjonene, og selskaper som kjører tog på dette
nettet. Norges Statsbaner AS er det største selskapet som bruker jernbanenettet. DLF
ønsker også å privatisere alle togtilbud.
8.2 Post- og telekommunikasjon
DLF vil avvikle alle offentlige reguleringer av post- og telekommunikasjoner.
Det skal være frihet til å etablere teleforbindelser uten hindringer fra statens side,
så lenge eiendomsretten blir respektert. I dag kan teleselskapene, støttet av statlig
makt, kreve å legge kabler på andres eiendom uten eierens samtykke. DLF vil av-
skaffe denne ordningen.
Radiofrekvenser skal være i privat eie, og eiendomsrett tilegnes på normal måte
(se innledningen). For de radiofrekvenser som allerede er i bruk i et område, ønsker
DLF i størst mulig grad å gi eiendomsretten til eksisterende brukere. Dette innebæ-
rer f.eks. at radio- og TV-stasjoner får permanent eiendomsrett til de frekvenser de
bruker i dag så lenge de er i bruk (og en viss tid etter at bruken evt. er avsluttet). Alle
konsesjonsordninger, reguleringer og lisenser for kringkastingsvirksomhet avskaffes
og full ytringsfrihet innføres. Når det gjelder åpne frekvensbånd, som f.eks. trådløst
lokalnettverk, ønsker DLF å videreføre dagens regler.
Store teleselskaper som f.eks. Telenor og NetCom må i dag under statlig tvang
leie ut sine telenett til andre selskaper til en statlig fastsatt pris. DLF vil avskaffe alle
slike reguleringer. Teleselskapene skal ha full eiendomsrett til sin infrastruktur og
skal selv kunne sette betingelsene for evt. videreutleie.
DLF vil avskaffe det statlige monopolet for levering av brevpost, og fullt ut pri-
vatisere Posten Norge AS.
DLF vil
•avskaffe alle subsidier til samferdsel
•fjerne alle skatter og avgifter på biler og drivstoff
•at veiene skal være eiet av private
•avskaffe alle konsesjonsordninger og reguleringer av drosje- og buss-
virksomhet
•avskaffe muligheten for ekspropriasjon for samferdselsformål
•gå inn for kommersiell ﬁnansiering av NRK, Telenor, NSB, Jernbanever-
ket, ﬂyplassene, Avinor, havnevesenet, Posten Norge og lignende orga-
nisasjoner, og vil selge disse institusjonene til private26 KAPITTEL 8. SAMFERDSEL OG KOMMUNIKASJON
•innføre full privat eiendomsrett for teleinfrastruktur, inkludert radiofre-
kvenser
•bygge ned og så avskaffe Post- og teletilsynet
•avskaffe kravet om statlig typegodkjenning av biler, ﬂy, tog, båter, osv.Kapittel 9
Miljø
Staten skal ikke legge hindringer i veien for de forbedringer av det menneskelige mil-
jø som videnskap, teknologi og industri står for.
DLF har med glede akseptert den industrielle revolusjon og dens videre utvikling,
og anser dette som et av menneskehetens store fremskritt. DLF vil ikke «tilbake til
naturen», vi vil ikke tilbake til en tid da folk «levde i pakt med naturen og i harmoni
med sine omgivelser», dvs. vi vil ikke tilbake til en tid da menneskets liv var preget
av fattigdom og sykdom, og hvor den gjennomsnittlige levealder var omkring 30 år.
Siden all produksjon innebærer at det også dannes avfallstoffer, kan det dukke opp
miljøproblemer. DLF vil ha en politikk som i størst mulig grad reduserer problemene
forbundet med alle typer forurensning.
Reelle miljøproblemer løses best av aktive grunneiere som selv disponerer sin
eiendom etter eget skjønn. Konﬂikter om utslipp løses ved bruk av prinsippet om at
førstemann har retten, se kap. 4.
Menneskelig aktivitet tar sikte på å omforme omgivelsene slik at de bedre passer
oss. DLF anser det ikke som et mål å bevare en uberørt naturtilstand.
9.1 Hva er miljøvern?
Miljøvern består i å sikre folk gode omgivelser å leve i. Ordet brukes tradisjonelt mest
om å bevare naturen i uberørt stand. DLF mener at det menneskelige miljøet best
vernes ved at naturen er i en slik tilstand at den er til nytte og glede for mennesker.
Dette medfører ofte at naturen endres i forhold til dens opprinnelige tilstand.
Det aller meste mennesket trenger for å overleve og for å kunne leve et godt liv
skapes ved omforming av naturen til noe som har verdi for oss. Naturen gir oss råma-
terialene vi trenger, men sluttproduktene som klær, mat, hus, redskaper, oppvarming
etc. kan kun lages av mennesker.
Uberørt natur er av en stor verdi for mange mennesker, men mat, husly og velstand
er av større verdi. Det er først når vi har skaffet oss dette at vi kan sette pris på den
uberørte naturen på grunn av de estetiske gleder den gir oss, eller kanskje ved tanken
på den genetiske reserve den utgjør.
Men det er altså ikke slik at naturen skal gå foran menneskelige behov. Naturen i
seg selv har ingen selvstendig verdi eller behov, den har verdi som menneskets omgi-
velser. Dersom miljøvern benyttes som et brekkstang til å hindre normal menneskelig
2728 KAPITTEL 9. MILJØ
aktivitet, anser vi dette som skadelig og umoralsk.
DLF vil føre en miljøpolitikk som setter menneskelige behov i sentrum, og en slik
politikk må baseres på respekt for eiendomsretten.
9.2 Forurensning
Forurensning er opphopning av skjemmende og skadelige stoffer på en slik måte at
de truer menneskelig velvære og helse.
Hva som regnes som forurensning vil altså være betinget av mange faktorer. F.eks.
er toleransen for industrirøyk vesentlig mindre nå enn tidligere, da avhengigheten av
industriens velstandsøkning var større enn i dag.
I byer bør det forventes høyere konsentrasjoner av støv og giftstoffer enn i lite
befolkede strøk. Et nivå av svevestøv som ville vekke bekymring på høyfjellet, må
ansees som normalt og uproblematisk i Oslo.
9.3 Realisme
Dagens debatt om miljøspørsmål er preget av følelser og lite fokus på fakta. Mange
aktører ser seg tjent med å bygge opp en irrasjonell frykt for store miljøkatastrofer,
også der hvor de faktiske skadevirkningene er beskjedne eller ikke-påviselige. Dette
kan synes å være motivert av et ønske om politisk styring i en grad som ikke ville
vært akseptert uten en ytre trussel.
Det faktiske forhold er at så godt som alle miljømessige faktorer blir stadig bedre,
og at alle tidligere spådde katastrofer har uteblitt.
DLF baserer sin miljøpolitikk på reelle fakta, og ikke på vilkårlige antagelser.
9.4 Eiendomsprinsippet
Også i forbindelse med miljøspørsmål er det eieren som best er i stand til å avgjøre
hvordan eiendommen skal disponeres. Grunneiere har den største interesse av å iva-
reta sin eiendom på en god og langsiktig måte. Der det er klare eiendomsforhold og
rettsregler er det minimalt med reelle miljøproblemer.
Konﬂikter mellom «verneinteresser» og bønder/skogeiere skyldes vanligvis en
urealistisk og virkelighetsfjern oppfatning blant miljøvernere. Det har f.eks frem-
kommet synspunkter som går ut på at tømmerhogst er skadelig og bør stanses. En
slik kunnskapsløshet bør ikke på noen måte legge premisser for lovverket.
Søppeldeponering er en nyttig, men ubehagelig virksomhet som må utføres, og
grunneieren er den nærmeste til å avgjøre om de økonomiske fordelene et deponi
medfører veier opp for ulempene. Slik virksomhet må også følge prinsippet om at
andre ikke skal påføres skade uten at dette er avtalt og evt. kompensert for.
DLF vil basere sin miljøpolitikk på grunneiers selvråderett, i trygg forvissning
om at eieren selv har den beste forutsetning for å ivareta sitt eget miljø.9.5. ALLMENNINGSPRINSIPPET 29
9.5 Allmenningsprinsippet
Det er i de tilfeller der det ikke foreligger klare eiendomsforhold, f.eks. i allmennin-
ger, at vi ﬁnner de ﬂeste virkelige miljøproblemer. Dette skyldes at det ved manglen-
de eiendomsrettsforhold ikke foreligger noen klare ansvarsforhold, og ingen reelle
beslutningstagere med sterk egeninteresse i å ivareta allmenningen. De sosialistiske
lands håpløse miljøproblemer viser dette med all ønskelig tydelighet.
Mht utslipp til luft og vann kan myndighetene håndheve maksimumsgrenser for
utslipp. Det kan legges opp til en kostnadsfri normalgrense, som alle kan benytte,
med en ordning med omsettbare kvoter for utslipp utover dette. Det må strebes etter
at fastsettelse av grenser og kvoter skal skje etter objektive kriterier.
Der hvor prinsippet om førsteretten kan benyttes (hevd til bruksmåte) vil dette gå
foran regulering av allmenning. Dette kan f.eks. gjelde utslipp til elver og innsjøer.
DLF vil søke å redusere ansvarsløsheten forbundet ved offentlige eie. I de reel-
le allmenningstilfeller vil vi legge objektive utslippsgrenser til grunn ved offentlige
eiendommer, og vi vil privatisere allmenninger der det er mulig.
9.6 Konkrete saker
9.6.1 Menneskeskapt global oppvarming
DLF konstaterer at det ikke ﬁnnes bevis eller holdbare argumenter for at menneskelig
aktivitet fører til endringer av klimaet. DLF vil derfor trekke Norge ut av ordninger
som Kyoto-avtalen, og vi vil gå imot alle statlige ordninger som innebærer reduksjon
av eller fangst av CO2-utslipp.
Alle slike tiltak er kontraproduktive og sterk uheldige, også selv om menneske-
skapte klimaendringer skulle ha vært tilfelle. De som er tilhengere av avtaler av sam-
me type som Kyoto-avtalen har en autoritær og destruktiv tilnærming til de eventuelle
problemene, og DLF tar sterk avstand fra slike holdninger.
Vi tar også avstand fra «føre var»-prinsippet slik det brukes av miljøbevegelsen.
Vi kan ikke gå inn for å skade økonomien, sterkt redusere eiendomsretten og leg-
ge sterke begrensninger på all privatbilisme pga. problemstillinger som kanskje er
mulige, men som i virkeligheten er svært lite sannsynlige.
9.6.2 Barskogvern/naturfredning i Norge
Det er i de senere årene fredet og båndlagt store arealer av privat eiendom, til dels
uten kompensasjon og mot eierenes vilje. Til tross for enorm skogvekst anses det
som nødvendig å ta stadig større eiendommer fra skogeierne. Dette er både unødven-
dig, nyttesløst og krenkende. Båndlegging uten kompensasjon er i strid med så vel
Grunnloven som alminnelig rettsfølelse.
DLF vil avvikle alle tvungne fredningsvedtak, tilbakeføre den fulle råderetten til
grunneierne, og gi fullstendig erstatning der det ikke lenger er mulig å reversere30 KAPITTEL 9. MILJØ
tvangsvedtaket.
9.6.3 Energiforsyning
DLF mener at mennesker bør leve godt, og et godt liv kan i mange tilfeller kreve et
høyt energiforbruk. DLF vil derfor ha en sikker og god energiforsyning, og er derfor
tilhenger av kjernekraft, fossekraft og gasskraft. Disse former for energiproduksjon
vil også kunne gi stabile kraftpriser, dette i motsetning til dagens ordning hvor kraft-
prisen er sterkt avhengig av været: lite regn om høsten kan føre til høye strømpriser
den påfølgende vinter.
Vi mener også at disse energiformene ikke i den nære fremtid lar seg erstatte
av vindmøller, solcellepanel, bioenergi eller tidevannskraftverk. Innen overskuelig
fremtid vil slike energiformer i beste fall kun utgjøre et supplement. DLF vil i stedet
søke å sette fart i den hittil forsømte energiutbygging i Norge etter ovennevnte ret-
ningslinjer, og da især gasskraft og kjernekraft, i og med at vannkraften i stor grad
må anses som ferdig utbygd her i landet.
Staten bruker til dels store midler på satsing på alternative energiformer. Dette
begrunnes med antatte moralske problemer med hovedenergiformene, og er i liten
grad økonomisk proﬁtable, etterspurte eller praktiske.
DLF mener at det ikke er en offentlig oppgave å drive produktutvikling, og vil
avvikle alle offentlige støtteordninger også på dette området.
9.6.4 Rovdyr
Bygde-Norge har i de senere årene plutselig fått et rovdyrproblem å hanskes med.
Det består delvis i en lovgivning med drakoniske straffer for såkalt «miljøkrimi-
nalitet», herunder avlivning av rovdyr som truer bufe. Mest akutt er den plutselige
oppblomstringen av ulvebestanden og den urimelige belastningen dette medfører på
bygdene. Normaltilstanden de siste 100 årene har vært ulvefrie bygder, og det er der-
for bøndene og grunneiere for øvrig som har retten på sin side når de ønsker å holde
ulven borte.
Enhver ulvesone e.l. må etter DLFs syn kun opprettes i frivillige former der alle
involverte grunneiere har gitt sitt samtykke.
DLF mener at grunneiere skal kunne disponere viltbestanden, herunder ulvebe-
standen.
9.6.5 Motorisert ferdsel i utmark
Dagens lovverk forbyr all motorisert ferdsel i utmark, uavhengig av eierens ønsker.
Det er kun visse unntak for ferdsel i næring, dvs. i forbindelse med skogbruk og
offentlige etaters behov. Denne loven er til stor hinder for rekreasjon og utvikling av
alternative næringsveier basert på utmarksopplevelser.
Avvikling av loven vil ikke på noen måte føre til overdreven motorferdsel i sko-
gen, da grunneiere ﬂest vil hindre motorferdsel ved hjelp av sin normale råderett over9.6. KONKRETE SAKER 31
eiendommen.
DLF vil avvikle loven i sin helhet, da grunneier bør ha rett til å disponere utmark
etter eget skjønn.
9.6.6 Strandsonen
Strandsonen bør ikke være gjenstand for spesielle restriksjoner på utøvelsen av eien-
domsretten. DLF vil oppheve byggeforbudet i strandsonen, og oppheve allmennhe-
tens rett til ferdsel på privat eiendom i strandsonen.
DLF vil
•gå imot alle statlige pålegg som har som formål å bekjempe global opp-
varming
•ha ren luft og rent vann
•ha sikker energitilførsel
•arbeide for gasskraft og atomkraft
•arbeide for en styrking av eiendomsretten, som er den beste garanti for
et rent miljøKapittel 10
Bank- og pengepolitikk
Bankvesenet bør være solid og forutsigbart, og må derfor være uten noen former for
statlig innblanding.
En harmonisk og voksende velstand forutsetter et stabilt næringsliv som har mu-
lighet for å drive langsiktig planlegging. Dette forutsetter igjen et solid bankvesen.
Et solid bankvesen er kun mulig dersom det ikke er utsatt for offentlig innblanding.
Offentlig innblanding i bankdriften (diktat av rentenivå, utstedelse av penger i va-
rierende takt, statlige lånegarantier ved usikre utlån, etc.) fører til økonomiske kriser
som innebærer alt fra perioder med mange konkurser og betydelig arbeidsløshet til
at mange får problemer med å betale tilbake lån.
10.1 Stabile penger
Et fritt banksystem med private penger vil føre til stabile forhold i økonomien og vil
være grunnlaget for langsiktig økonomisk planlegging, noe som er en forutsetning
for fremgang og velstand. I dagens system fører en politisk styrt pengeenhet og andre
reguleringer til ustabilitet, usikkerhet og økonomiske nedgangsperioder.
Penger bør være en pålitelig målestokk, et byttemiddel og et lager for verdi. Dette
er bare mulig i et fritt banksystem. I et fritt system vil markedet selv velge den måle-
stokk for pengenes verdi som er mest egnet. Historien viser at dette er gull, og vi ﬁkk
derfor gullstandarden. DLF vil fjerne de statlige bestemmelser som i dag blokkerer
en gjeninnføring av gullstandarden.
Inﬂasjon (i dagens system) er en reduksjon i pengenes verdi forårsaket av sta-
ten/sentralbanken, enten ved at sentralbanken utsteder for mye penger i forhold til
det det er behov for i økonomien, eller ved at statens politikk fører til at tilliten til
pengeenheten synker. Dette oppleves av publikum som om alle varer blir dyrere. Når
politikerne skaper inﬂasjon fungerer dette som en skjult beskatning. En grunn til at
politikerne iverksetter inﬂasjon er at de feilaktig tror at den vil «sette fart i økono-
mien». Inﬂasjonens reelle resultater er dog kun negative: inﬂasjon reduserer verdien
av innbyggernes oppsparte midler, den gjør økonomisk kalkulasjon vanskelig (fordi
målestokken, pengeverdien, forandrer størrelse over tid), og den gjør investorer usik-
re. Dette fører dermed til økonomisk skade for hele samfunnet. Den beste sikring
mot inﬂasjon er altså en gullstandard; politikere kan forandre på mengden av og der-
med verdien av statlig utstedte papirpenger, men de kan ikke forandre mengden gull
3210.2. BANKVIRKSOMHET 33
som ﬁnnes — det er derfor statlige papirpenger er ustabile og penger basert på gull
er stabile.
DLF vil altså avskaffe dagens planøkonomiske system hvor en statlig sentralbank
utsteder penger. DLF vil gjøre det lovlig med et system hvor private banker utste-
der egne penger. Hva som er målestokken for pengene er egentlig staten likegyldig,
men historien viser som nevnt at aktørene foretrekker gull. Et fritt pengesystem vil i
praksis føre til at man får penger med en stabil objektiv markedsbasert verdi. Statens
oppgave i dette er kun å sikre at kontrakter opprettholdes, og en banks opplysning til
sine kunder om at dens penger er innløsbare i gull er en slik kontrakt mellom banken
og kundene.
I et system med private penger bør enhver selv kunne velge hvilke penger han vil
akseptere. Dette er i strid med dagens ordning hvor staten (via lover om «tvungent
betalingsmiddel») pålegger alle å akseptere en bestemt valuta.
10.2 Bankvirksomhet
Et fritt bankvesen har som oppgave å ﬁnansiere produksjon og handel, og dette bør
gjøres med proﬁtt som mål. DLF ønsker å privatisere alle banker og avskaffe alle
statlige reguleringer. Kun på den måten kan bankvesenet gjøre sin oppgave på en
mest mulig sunn måte.
Dagens ordninger med statlige krav til reservekapital og soliditet fører til en kuns-
tig trygghet for bankene og deres kunder, og begunstiger de banker som driver mindre
ansvarlig enn andre. DLF vil avskaffe disse ordningene, slik at markedet uten inter-
vensjon fra staten kan vurdere hver enkelt banks soliditet. Usunn bankskjøtsel vil da
effektivt bli drevet ut av markedet.
DLF vil tilsvarende avskaffe kravet til spesielle sikringsordninger for innskudd og
dermed avskaffe Bankenes Sikringsfond. Det bør være kundenes eget ansvar å velge
en solid bank.
DLF vil
•avskaffe merverdiavgiften på produksjon og handel med gull og sølv
•avskaffe alle statlige pålegg om at bestemte betalingsmidler må aksepte-
res (dvs. avskaffe alle lover om tvungent betalingsmiddel/«legal tender»)
•gradvis bygge ned og så avskaffe Norges Bank, Finanstilsynet, Banke-
nes Sikringsfond og lignende statlige institusjoner
•oppheve sentralbankloven
•selge det offentliges eierandeler i forretningsbankene og sparebankene34 KAPITTEL 10. BANK- OG PENGEPOLITIKK
•gradvis bygge ned og så avskaffe de statsbanker som er opprettet i poli-
tisk øyemed, som f.eks. Husbanken, Kommunalbanken og Statens låne-
kasse for utdanning
•fjerne krav til reserve og innskyter-forsikring i private banker
•fjerne alle statlige krav for å starte bankvirksomhet
•fjerne alle begrensninger på eierskap i ﬁnansinstitusjonerKapittel 11
Skattepolitikk
Det man tjener tilhører en selv, og staten har ingen moralsk rett til å ilegge skatt.
DLFs mål er at ﬁnansieringen av statens oppgaver skal skje frivillig. Inntil dette kan
skje må skattesatsene gradvis settes ned.
Formålet med beskatning er å skaffe staten inntekter til å løse de oppgaver som
politikerne har vedtatt at staten skal løse. I dag er dette et enormt antall oppgaver
innen både forvaltning og offentlig næringsdrift. I tillegg brukes skatteinntektene til
å ﬁnansiere en rekke inntektsoverføringer mellom grupper i samfunnet.
Et vesentlig formål med dagens beskatning er også inntektsutjamning, og DLF tar
sterk avstand fra dette. DLF anser ikke tvungen utjamning av økonomiske forskjeller
som et gode, tvert imot.
11.1 Skatt og eiendomsrett
Når staten ved tvang tar av noens inntekt for å gi til andre, oppheves med dette eien-
domsretten og i stedet settes en eiendomstillatelse som praktiseres vilkårlig, og som
avhenger av skiftende ﬂertallskonstellasjoner på Stortinget. Tvungen skatt krenker
individets rett til uinnskrenket å eie produktet av sitt arbeid, og er derfor i strid med
et viktig grunnleggende prinsipp for DLF.
Statens legitime oppgaver er å drive politi, rettsvesen, og forsvar. DLF ønsker at
alle øvrige oppgaver som staten i dag har, skal privatiseres. La oss også ha nevnt
at dagens konkurranseutsetting ikke er reell privatisering, da det offentlige betaler
anbudsvinner med skattebetalernes penger. DLF vil fjerne dette mellomleddet helt
og la tilbyder og klient slutte individuelle avtaler direkte.
Det sier seg selv at jo ﬂere oppgaver staten blir pålagt, jo høyere må skattene
bli. Man kan ikke gi skattelettelser i stort omfang samtidig som man opprettholder
dagens statlige tilbud på alle mulige områder. DLF mener det ikke er mulig å ef-
fektivisere (f.eks. «konkurranseutsette») offentlige tjenester så mye at dette kan gi
rom for betydelige lettelser. Det er kun mulig å redusere skattene dersom man også
reduserer statens oppgaver tilsvarende.
I et fritt samfunn er stat og økonomi komplett adskilt. Etter at siste rest av stat-
lig innblanding på felter utover de legitime områder er fjernet, vil DLF gå inn for
at ﬁnansieringen av de statlige oppgavene skal skje frivillig. De aller ﬂeste vil innse
betydningen av de statsoppgavene som da er igjen, og de aller ﬂeste vil være med på
3536 KAPITTEL 11. SKATTEPOLITIKK
å betale de nødvendige midler til det offentlige. Vi forventer at det frivillige skatte-
nivået da vil bli på omkring 5%.
Denne politiske prosessen vil ta tid, men den vil føre til at borgerne beholder en
stadig økende andel av sine penger selv, og dermed i stadig større grad kan styre sine
egne liv basert på egne valg.
DLF innser at det frie samfunn ligger langt frem i tid. Vi vil derfor her skissere de
konkrete tiltak som må gjennomføres fra i dag for at vi skal kunne nærme oss et fritt
samfunn.
11.2 Reform av skattesystemet
DLF vil ikke gå inn for omlegninger av skattesystemet; vi har hatt nok av mislykkede
skattereformer som få år etter må suppleres med en ny reform — en prosess som
gjør hele skattesystemet mer og mer komplisert og uoversiktlig. DLF vil kun gradvis
redusere satsene i det eksisterende system.
Merverdiavgiften vil bli trappet ned til null.
Årsavgift på bil, bensinavgift, elektrisitetsavgift, formueskatt og arveavgift fjer-
nes.
Inntektsskattens satser justeres innledningsvis slik at den kommer på nivå med
selskapsskatten, som er 28% av overskuddet. Dette innebærer å fjerne toppskatten,
trygdeavgiften og arbeidsgiveravgiften. Deretter vil inntektsskattens og selskapskat-
tens satser gradvis senkes.
Det ﬁnnes et betydelig antall ulike særavgifter med varierende proveny, og få har
den fulle oversikt over disse. DLF vil gå inn for at alle slike spesielle særavgifter
fjernes, og det byråkratiet som praktiserer dette avgiftsregimet må avvikles.
Kommuneskatten senkes gradvis, men kommunale avgifter til ﬁnansiering av kom-
munale tjenester opprettholdes, inntil tjenestene er privatisert.
Nedtrappingen av skattesatsene må synkroniseres med en tilsvarende offentlig
utgiftsreduksjon. Takten i utgiftsreduksjonen er bestemmende for reduksjonen i sat-
sene.
Det startes umiddelbart et privatiseringsprogram som overdrar eierskap og drift
av alle utdannings-, helse- og velferdsinstitusjoner til private (herunder interesserte
blant de ansatte), statlige så vel som kommunale.
Bygging og vedlikehold av veinettet ﬁnansieres gjennom betalt veibruk. Det star-
tes en prosess for å overføre eierskap og driftsansvar til private vei-selskaper.
DLF vil at alle aksjer i statlige/kommunale selskaper legges ut for salg, at offent-
lig drift av, og støtte til, kollektivtransport, avvikles, at alle ﬂyplasser privatiseres og
ﬁnansieres slik eierne ﬁnner formålstjenlig, at statlig u-hjelp avskaffes, og at kon-
tantstøtte og barnetrygd avvikles gradvis.
Videre, DLF vil at alle landbrukssubsidier fases gradvis ut, og målet er at disse11.2. REFORM A V SKATTESYSTEMET 37
skal være avviklet i løpet av ti år. All støtte til industrivirksomhet avvikles med sam-
me tidsramme.
DLF vil opprette en ensidig frihandelssone i Norge ved å avvikle alle restriksjo-
ner på import og eksport, og alle tolltariffer skal settes til null. DLF vet at frihandel
(også unilateral frihandel) fører til betydelig økonomisk vekst, og dette er en forut-
setning for at de borgerne som trenger det skal kunne nyte godt av et tilfredsstillende
velferdsnivå. En konsekvens av dette er også avvikling av Tolletaten.
DLF vil
•gradvis reduseres skatten ved reduksjoner i satsene og ved avvikling av
en rekke særskatter
•avvikle alle offentlige støtteordninger
•innføre full frihandel og avvikle all tollKapittel 12
Velstand og velferd
Velferdsstaten er uforenlig med et stabilt og harmonisk velstandssamfunn. DLF me-
ner at velferd ikke er en offentlig oppgave.
DLF anser høy materiell velstand som moralsk høyverdig. Høy materiell velstand
kan man dog kun oppnå og beholde i et samfunn med stor frihet.
Velferdsstaten er et samfunnsystem som innebærer at staten skal drive skole,
helsevesen, pensjonsordninger, osv. Disse skal ﬁnansieres med et høyt skattenivå,
men til gjengjeld skal alle altså ha krav på «gratis» skolegang, helsetjenester, pensjo-
ner, osv.
Velferdsstaten bygger altså i sitt utgangspunkt på den idé at ingen er personlig
ansvarlig for sin egen velferd, helse, fremgang og lykke, men at vi alle er ansvarlig
forhverandres velferd, helse osv., kanalisert gjennom «fellesskapets» organ: det of-
fentlige apparat. Dette «fellesskapet» fremstilles i alminnelighet som noe mer enn
og overordnet summen av alle enkeltmennesker og deres tanker og handlinger; vel-
ferdsstaten forutsetter og er bygd på en kollektivistisk ideologi der enkeltmennesket
er en underordnet størrelse og følgelig må underordne seg det kollektive fellesskaps
krav.
For DLF er enkeltmennesket det primære utgangspunkt, og partiet forkaster derfor
alle kollektivistiske konstruksjoner. Enhver bør derfor ha frihet til ved eget arbeid og
egen innsats å skape seg et så godt liv som han måtte ønske.
Velstand vil altså for DLF alltid være spørsmålet om at det enkelte menneske skal
ha de beste muligheter til ved egen hjelp og evne å få mest mulig ut av sitt liv, det
økonomiske aspekt av dette medregnet. Frihet, også økonomisk frihet, er her helt es-
sensielt. All erfaring viser at frihet fører til velstand, og at mangel på frihet fører til
fattigdom og endog hungersnød (slik man lett kan konstatere i de gjenværende kom-
munistdiktaturene Cuba og Nord-Korea). Vi kan også se denne trenden i Europa i
dag: Store velferdsstater som England, Frankrike og Tyskland er i ferd med å stagne-
re. Land som Hellas, Spania og Kypros er kommet enda nærmere avgrunnen. Frihet
er det eneste grunnlag for et velstående samfunn, og der hvor friheten innskrenkes,
der vil også velstanden gå ned.
3812.1. FORSIKRINGER OG VELFERDSORDNINGER 39
12.1 Forsikringer og velferdsordninger
Det normale vil være at det er foreldrene som forsørger sine barn og bekoster deres
skolegang, at unge voksne etter utdannelsen kommer i arbeid, og at man går av med
pensjon når man synes at man er for gammel til å jobbe videre. Mens man er i arbeid
forsørger man seg selv og evt. barn, og man bekoster sine barns grunnutdannelse.
Høyere utdannelse vil man kunne ﬁnansiere ved låneopptak. Man tegner forsikringer
som dekker store utgifter ved sykdom, og man sparer til sin pensjon. Slik vil de aller
ﬂeste gjennom hele livet leve av eget arbeid/egen produksjon og verdiskapning.
Men det vil alltid ﬁnnes noen få mennesker som ikke er i stand til å klare seg av
eget arbeid. I et fritt samfunn vil disse måtte basere seg på frivillige bidrag fra andre
mennesker. Under frie samfunnsforhold er det ingen som vil hindre at mennesker
som er kommet i en nødssituasjon blir hjulpet av velvillige medmennesker. Også i
dag eksisterer det en rekke private hjelpeorganisasjoner med dette formål, på tross av
at deres virkefelt er sterkt innsnevret i den sosialdemokratiske velferdsstaten, først
og fremst økonomisk gjennom høy skattlegging.
Det er ingen grunn til å tro at viljen til å avhjelpe nød skulle være noe mer utpreget
innen statsapparatet enn hos samfunnsborgerne direkte. Og staten er ikke i stand til
å garantere alle en anstendig eksistens — hadde den kunnet det ville ingen ha vært
tiggere og uteliggere.
Så kan man spørre: Har ikke alle rett til å bli behandlet for sine sykdommer, rett til
en anstendig bolig, rett til relevant utdannelse etter evner og anlegg osv? Og hvis så
er tilfelle, er det da ikke en naturlig oppgave for staten å garantere disse rettighetene?
DLFs syn er at ingen har rett til de økonomiske eller materielle resultater av andres
arbeid. Skal man tilegne seg resultatet av andres arbeid mot deres vilje, må man
benytte seg av initiering av tvang, og DLF mener at enhver form for tvang som ikke er
beskyttelse eller forsvar mot andres initiering av tvang, i seg selv er umoralsk. Frihet
er uforenlig med hjelpe- og støtteordninger som er basert på initiering av tvang.
DLF er mao. prinsipiell motstander av at staten skal drive veldedighet og velferd
med penger som er innkrevet med tvang. DLF mener altså at ingen har rett til noe
som innebærer plikter for andre: ingen har etter DLFs syn rett til utdannelse eller
legebehandling hvis dette innebærer at de ﬁnansieres med initiering av tvang overfor
andre mennesker. Statlige velferdsordninger kan kun utføres på bekostning av frihet,
og derfor vil slike føre til at velstanden synker. Statlige velferdsordninger vil mao.
over tid være skadelige også for de få som ikke kan klare å leve av eget arbeid.
DLF innser at dersom man lar staten drive velferd, vil staten ta på seg ﬂere og ﬂere
oppgaver, skattetrykket vil derfor bli høyere og høyere, og tilbudet fra det offentlige
vil bli dårligere og dårligere. Pressgrupper vil etter hvert oppstå, og disse vil kjempe
for at de selv skal få en større del av «samfunnskaken», uavhengig av egen innsats,
i fullt samsvar med slagordet «skitt i Norge, leve Toten!». Det vil også kunne skje40 KAPITTEL 12. VELSTAND OG VELFERD
at man får perioder med meget sjenerøse støtte- og trygdeordninger, og dette vil i
betydelig grad kunne passivisere tildels store grupper av mennesker som heller vil gå
på trygd og nave enn å være produktive og verdiskapende. Dette er svært uheldig,
ikke bare fordi mottakerne blir passivisert, men også fordi de er en byrde på de
som er produktive. Mao. hvis staten skal garantere og tilby «gratis» utdannelse og
legebehandling, vil dette over tid føre til at alle får stadig dårligere og dårligere tilbud
på alle områder.
DLF vil at alle velferdsordninger skal være private og frivillige, og allerede i dag
ﬁnnes slike: Frelsesarmeen og Røde Kors er gode eksempler på private veldedighets-
organisasjoner. Vi er overbevist om at de aller ﬂeste mennesker med glede vil bidra
til slike organisasjoner, og at de som ikke kan forsørge seg selv vil ha det bedre i et
fritt samfunn enn i noen annen samfunnsorganisering.
DLF vil
•ha et samfunn med høy velstand
•at alle velferdsordninger skal være private
•avvikle alle statlige velferdsordningerKapittel 13
Pensjoner
Pensjonsordninger må være slik at man sparer og investerer når man er produktiv,
og så lever man av investeringen når man ikke lenger er i arbeid.
Det naturlige er å ta utdannelse når man er ung, arbeide i sitt voksne liv, og så
gå av — pensjonere seg — når man synes at man er for sliten eller for gammel til
å arbeide. I Norge er den normale pensjonsalder 67 år, men mange går av tidligere
enn dette. Siden man når man har gått av ikke har noen arbeidsinntekt, må man på
en eller annen måte leve på oppsparte midler, en pensjon.
13.1 Folketrygden
I 1967 ble Folketrygden, et statlig pensjonssystem, innført med støtte fra alle da
eksisterende politiske partier: Folketrygden gir alle en pensjon så lenge man lever
(Folketrygden gir ikke bare pensjon, den gir også stønad ved sykdom, legemsfeil,
svangerskap og fødsel, arbeidsløshet, uførhet, enslig forsørgeransvar, dødsfall og
tap av forsørger.) Folketrygden ﬁnansieres ved at alle betaler inn beløp, avhengig
av arbeidsinntekt, til staten. Innbetalingene kommer ikke bare fra den enkelte, også
arbeidsgiveren er med på å betale. Staten gir også tilskudd. Folketrygden omfatter
enhver som er bosatt i Norge.
I tillegg til Folketrygden ﬁnnes det også private pensjonsordninger.
Dagens Folketrygd har mange svakheter, og har i mange tiår vært utsatt for en
kontinuerlig kritikk. Den gir pensjon etter størrelsen på den arbeidsinntekten man har
hatt, og de som ikke har hatt noen arbeidsinntekt mottar kun minstepensjon. Dette
rammer f.eks. mange kvinner som har arbeidet hjemme mens ektemannen alene sto
for husholdningens inntekt. Dessuten er satsene for utbetaling stadig blitt redusert:
for de med høye inntekter er forventet pensjonsutbetaling de siste årene blitt kraftig
redusert.
Viktigst er det dog at hele systemet er i ferd med å bryte sammen; enkelte eksper-
ter har beskrevet Folketrygden som et pyramidespill. Reellt sett er Folketrygden et
konkursbo.
Opprinnelig var det meningen at utbetalingene til de trygdede skulle skje fra et
fond som skulle bygges opp av de samlede innbetalinger, men det som skjedde var
at dette fondet ikke ble bygget opp, politikerne brukte pengene som skulle gå til
dette fondet på vanlige offentlige utgifter. Pensjonsutbetalingene skjer nå ikke fra noe
4142 KAPITTEL 13. PENSJONER
fond, men fra skatteinntekter som blir belastet den arbeidende del av befolkningen.
Dette er en utvikling som ikke kan fortsette, fordi andelen yrkesaktive i forhold til
antall pensjonister stadig synker. Riktignok har Staten pga. oljeinntektene klart å
legge opp et fond på 3561 mrd kr (første halvår 2012), men dette er kun ca. 60% av
det som nå er Folketrygdens samlede forpliktelser.
DLF konstaterer at Folketrygdens utvikling er blitt nøyaktig slik som man kunne
forvente når det offentlige står for en slik ordning, og at løsningen må bli at alle typer
pensjonsforsikringer overlates til den enkelte selv i et fritt, uregulert, privat marked,
hvor statens eneste oppgave skal være å sørge for at kontrakter overholdes.
13.2 Private pensjoner
DLF mener at alle bør tegne en privat pensjonsforsikring. Dennes størrelse vil da
bestemmes av den enkelte selv, og man vil da unngå dagens situasjon hvor politiker-
ne stadig reduserer de forventede utbetalinger pga. statens stadig svakere generelle
ﬁnansielle forhold. (Hvis man har en gullstandard vil også pengeverdien være stabil,
noe man ikke har i et pengesystem hvor politikerne stadig reduserer pengeverdien
med inﬂasjon.) I en slik ordning vil man også unngå problemer som at hjemmearbei-
dende kvinner kun får minstepensjon; dersom kun en av et par har lønnet arbeid, kan
vedkommende betale forsikringspremiene både for seg selv og sin ektefelle.
Den utfordringen vi nå står overfor er å komme over fra dagens bankerotte system
til et privat system av den typen som er skissert ovenfor.
DLF mener at de som begynner i arbeidslivet i de kommende år ikke skal komme
inn under Folketrygdens pensjonsordninger, disse må tegne sine egne private pen-
sjonsforsikringer. De som nå er nær pensjonsalder må så langt det er mulig få utbetalt
det som politikerne har lovet dem, men de som er kommet relativt kort i sin yrkes-
karrière må få avkortet sine forventede pensjoner fra Folketrygden og tegne private
forsikringer for å supplere de utbetalinger de vil få fra Folketrygden.
Vi kan ikke her gå i detaljer om hvordan dette skal skje, men vi vil fastslå at
fremtidens pensjonister, uansett hvem som sitter i regjering, ikke vil få utbetalt så
store pensjoner som de er blitt lovet av myndighetene.
DLF vil altså overføre Folketrygden til et privat system. Det er ﬂere måter det-
te kan skje på. En måte er å tilbakebetale til de som ønsker det nå-verdien av det
de har innbetalt til Folketrygden, slik at de kan bruke disse midlene til å kjøpe en
pensjonsforsikring i et privat selskap.
En annen måte er å redusere Folketrygdens utbetalinger omtrent slik som denne
skissen antyder: de som er yngre enn 35 år få en reduksjon i sin forventede pensjon
fra Folketrygden på 80%. De som er mellom 35 og 45 vil få en reduksjon på 60%,
de som er mellom 45 og 55 vil få en reduksjon på 40%, de som er mellom 55 og 65
vil få en reduksjon på 20%. Dette skjer samtidig med at skattetrykket reduseres.13.3. PENSJONSALDER OG ALDERSGRENSER 43
13.3 Pensjonsalder og aldersgrenser
I dag har man en pensjonsalder/aldersgrense på 70 år. Det normale er at de ﬂeste går
av når de er er 67 år, men man kan gå av tidligere hvis man ønsker det. Ordninger
som AFP innebærer at enkelte kan gå av når de er 62. Betingelsene for disse ordnin-
gene er stadig gjenstand for forhandlinger mellom staten og fagforeningene, slik det
må være når det er staten som betaler folks pensjoner av de løpende skatteinntekte-
ne. (Oljeformuen gjør dog at den norske stat står langt bedre rustet til å møte disse
utgiftene enn andre land som har tilsvarende ordninger.)
DLF ønsker at alle disse ordningene skal være private, dvs. uten noen form for
statlig innblanding. Den enkelte bør spare til sin egen pensjon og han skal selv (i
samarbeid med sin arbeidsgiver) kunne bestemme når han skal gå av. Størrelsen på
pensjonen er da bestemt i pensjonssparingsavtalen. En slik ordning vil føre til at de
som vil gå av tidlig kan det, og den kan sikre at de som ønsker å arbeide videre etter
at de er fylt 70 ikke vil bli hindret av statlige forordninger.
DLF vil
•på sikt avvikle Folketrygden
•at enhver skal kunne skaffe seg den type pensjonsforsikring han selv
måtte ønske
•avvikle alle statlige pålegg om aldersgrense/pensjonsalderKapittel 14
Helsevesen
Et velstående samfunn har et godt helsevesen. Dagens offentlig drevne helsevesen er
av en langt lavere kvalitet enn hva man kunne forvente etter hvor mye ressurser som
brukes på det.
Norge har et helsevesen med et stort antall sykehus og legekontorer, og med et
stort antall dyktige og hardt arbeidende leger og sykepleiere. Allikevel er det store
problemer med effektiviteten: pasientene må ofte vente i lang tid på å få behandling,
sykepleierne er overarbeidet og underbetalt, og legene bruker for mye tid på annet
enn å gjøre pasienter friske.
Dette er velkjente problemer, og det foretas stadige endringer i organiseringen av
helsesektoren for å løse disse problemene, men uten at de ønskede resultater oppnås;
helsevesenet forblir stort sett like ineffektivt. Den siste store endringen innebar at
ansvaret for sykehusene ble ﬂyttet fra fylkeskommunen og over til staten. Dette førte
dog ikke til den ønskede effektiviseringseffekt.
DLF mener at problemene i helsevesenet kan løses ved at hele feltet privatiseres:
alle sykehus bør bli private, og alle helseforsikringer bør overtas av private forsik-
ringsselskaper. Dessuten må alle restriksjoner som hindrer opprettelsen av private
sykehus avvikles; DLF tar sterk avstand fra den politikk som har som formål å hind-
re private i å helbrede syke.
14.1 Private sykehus
En av måtene å privatisere dagens offentlige sykehus på er å gjøre dem om til ak-
sjeselskaper. Aksjene kan selges, men de kan også gis bort til deler av befolkningen.
Hvem som får aksjene kan avgjøres etter to modeller. Enten kan de som rent geogra-
ﬁsk hører til sykehuset få aksjene, eller så kan de som i dag arbeider på sykehuset
få aksjer i selskapet. Aksjeeierne velger så et styre, og dette styret står for driften
av sykehuset. Det offentlige skal ikke legge restriksjoner på hvordan sykehuset skal
drives, eller på hva den enkelte aksjeeier kan gjøre med sine aksjer.
Sykehuset skal drive sin virksomhet slik det selv bestemmer, men det normale vil
være at pasientene, gjennom forsikringsordninger, betaler for den behandling de får.
Ved en slik ordning vil det bli konkurranse mellom sykehusene, og det er private,
ikke det offentlige, som betaler. Dette vil sikre at sykehusene ikke som i dag kan
drive prisene i været fordi den som betaler i dag — staten — ikke er dyktig nok til å
4414.2. HELSEFORSIKRINGER 45
holde sine utgifter under kontroll.
14.2 Helseforsikringer
Enhver bør da tegne en forsikring som skal dekke hans utgifter ved lege- og syke-
husbehandling. En slik ordning vil være langt mer rettferdig enn dagens ordning:
forsikringspremier i et privat system er avhengige av risiko. Ved å leve sunt (ved
ikke å røyke, ved å ha riktig kosthold, ved å trimme i riktige mengder) vil man sterkt
redusere sannsynligheten for å bli syk, og man vil derfor kunne slippe unna med
en lavere sykeforsikringspremie. Lever man usunt (hvis man røyker, aldri trimmer,
spiser usunt), vil man måtte betale en høyere forsikringspremie. (Enkle tester kan
avgjøre hvor sunt en person lever, og forsikringsselskapene kan enkelt bruke slike
for å fastsette størrelsen på forsikringspremien.)
En slik ordning er rettferdig, og den vil også motivere folk til å leve sunnere.
Dagens ordning innebærer at størrelsen på forsikringspremien er avhengig kun av en
ting: den inntekten man har, og dette er meningsløst. Dessuten ﬁnnes det i dagens
helsevesen intet effektivt forebyggende helsearbeid — kampanjer av typen «Spis
frokost hver dag!» koster langt mer enn de smaker. DLF mener at forebyggende
helsearbeid er svært viktig; det er bedre å hindre folk i å bli syke enn å helbrede dem
etter at de er blitt syke. Dette er også svært kostnadseffektivt. Men reelt forebyggende
helsearbeid er uforenlig med dagens «solidariske» modell for helsevesenet.
Dagens fastlegeordning innebærer at alle har en fast lege som må prioritere dem.
Pasienten betaler til sin fastlege som regel et bestemt beløp etter konsultasjonen; dette
beløpet dekker ikke kostnaden ved behandlingen og resten av betalingen mottar legen
i overføring/betaling fra det offentlige. DLF ønsker å avvikle det offentlige bidraget
til folks legeregninger, DLF mener at det er ressurssløsende at det offentlige tvinger
pasientene til å betale mesteparten av sine legeregninger ved å la pengene gå omveien
om det offentlige. DLF vil altså avvikle ordningen med offentlige tilskudd til leger.
14.3 Deregulering av helsevesenet
DLF anser at dagens ordning med statlig godkjennelse av helsepersonell fører til
at tilbudet på helsemarkedet begrenses, noe som igjen fører til at kostnadene for
brukerne blir langt høyere enn de ellers ville ha vært. DLF ønsker frihet også på
dette område, dvs. DLFs syn er at staten ikke skal hindre noen i å helbrede syke. Det
skal selvsagt ikke være tillatt for helsearbeidere å opplyse at man har kvaliﬁkasjoner
man ikke har, og det skal heller ikke være tillatt å utføre behandlinger man vet er
skadelige.
Tilsvarende for medisiner: medisiner skal være i fritt salg uten at det skal være
noen statlig godkjennelsesordning. DLF er av den oppfatning at de positive sider
som ﬁnnes ved dagens for det meste skadelige kontrollordninger vil bli ivaretatt av
forsikringsselskapene, som kun vil betale for behandling som selskapet ﬁnner nyttig46 KAPITTEL 14. HELSEVESEN
og derved har godkjent. Den ordningen som DLF går inn for her innebærer at det
ikke vil være noen offentlige hindringer for de som vil søke hjelp og behandling
utenfor det tradisjonelle helsevesen.
DLF vil
•privatisere alle offentlige sykehus
•privatisere helseforsikringene
•liberalisere helsemarkedet, både mht. personell, behandlingsmetoder
og medisiner
•fjerne kvakksalverloven
•avvikle alle avtaler staten har med ulike grupper helsepersonellKapittel 15
Familiepolitikk
Stabile familier er et gode for samfunnet og den beste ramme for barns oppvekst.
Individet er den primære sosiale enhet. Dette betyr at samfunn bør organiseres
slik at hvert individ har rett til å utfolde seg slik det måtte ønske, sålenge det ikke
initierer tvang mot andre mennesker.
De ﬂeste mennesker vil foretrekke å leve i et stabilt kjærlighetsforhold med and-
re mennesker, og dette skjer i familien. En familie består i utgangspunktet av to
mennesker som etablerer en familie fordi de er glade i hverandre og ønsker å leve
sammen. I tillegg til dette paret kan familien bestå av deres barn, og eventuelt andre
nære slektninger. Familien er den viktigste arena for nærhet, trygghet, tilhørighet og
fellesskap.
15.1 Barns oppvekst
Den stabile familie er klart den beste rammen omkring barns oppvekst. I familien læ-
rer barnet grunnleggende ferdigheter, og det lærer holdninger til sosial omgang med
andre mennesker. Et sunt og harmonisk samfunn må derfor bestå av sterke famili-
er. Familien er altså en svært viktig institusjon. Man kan selvsagt også ha en stabil
familie selv om foreldrene ikke er gift med hverandre.
DLF beklager den svekkelse av familien som har skjedd de siste tiår. Denne svek-
kelsen, som har vært mest skadelig for barna, har skjedd med direkte politisk støtte:
generøse offentlige støtteordninger til mødre som føder barn utenfor stabile parfor-
hold, et høyt skattenivå som har presset begge foreldre ut i inntektsgivende arbeid, en
holdning blant politikere om at det å oppdra egne barn er en mindreverdig oppgave,
osv. Denne politikken har ført til at familien i dag står svakt, og til at mange barn
vokser opp med langt mindre stabil kontakt med begge foreldre enn det som er best
for dem. Dette er uheldig ikke bare for barna, men også for deres foreldre. Denne
politikken er en medvirkende årsak til alt fra øket kriminalitet blant ungdom til en
økning av psykiske problemer blant barn.
Å oppdra og forsørge for barn er foreldrenes ansvar. Dersom foreldrene svikter i
dette, skal barnevernet som siste utvei kunne ta barnet fra familien og plassere det i
et omsorgshjem. Ved skilsmisse eller samlivsbrudd mellom et foreldrepar skal barnet
i utgangspunktet ha rett til å være like mye sammen med begge foreldrene.
4748 KAPITTEL 15. FAMILIEPOLITIKK
15.2 Adopsjon
Det som er det beste for barn er å vokse opp i en stabil og harmonisk familie sammen
med dets to biologiske foreldre. I en del tilfeller er dette ikke mulig; mange barn
vokser opp hos en av foreldrene, og dette er for mange en god løsning. I enkelte
tilfeller er det ikke mulig for barnet å vokse opp sammen med noen av sine biologiske
foreldre eller andre nære og egnede familiemedlemmer, og i slike tilfeller må barnet
bli plassert hos egnede adoptivforeldre. Et statlig organ innen rettsapparatet, Statens
adopsjonskontor (i dag ligger denne oppgaven i Bufetat) skal ha som oppgave å påse
at adoptivforeldrene er skikket til oppgaven.
15.3 Ekteskap
Ekteskap inngås mellom to mennesker som er glade i hverandre, og DLF mener at
partenes kjønn er irrelevant.
DLF tar sterk avstand fra skikken med tvangsekteskap som er kommet til Norge
de siste årene. DLF mener at det å tvinge noen til å inngå ekteskap er en alvorlig
forbrytelse.
DLF vil
•fjerne offentlige ordninger som svekker familien
•likestille heteroﬁle og homoﬁle ekteskap
•ha strenge straffer for den som tar initiativ til og gjennomfører tvangs-
ekteskapKapittel 16
Skolen
En god skole er en viktig og uunnværlig bestanddel av et godt samfunn.
Utdannelse er viktig, og derfor bør undervisningen i skolen være av høy kvali-
tet. Skolen skal primært være en utdannelsesinstitusjon med sosial og verdimessig
trygghet der elevene trives og har lyst til å lære. En god skole skal være aktiv og
stimulerende, og den skal formidle kunnskap, dannelse og kultur, og hjelpe barn til
mestring, utfoldelse og sosial utvikling.
DLF mener at barns skolegang og annen forberedelse til voksensamfunnet er for-
eldrenes ansvar. Hvordan de løser denne oppgaven bør i stor grad være opp til foreld-
rene selv. Ethvert barn er foreldrenes barn, ikke samfunnets barn, og dette innebærer
at foreldrene bør ha all rett til å oppdra og undervise barnet slik de ønsker. Foreldre-
ne bør derfor ha valgmuligheter når det gjelder hva slags skolegang de vurderer som
den beste for sine barn; staten bør ikke bestemme over barnas skolegang. Myndig-
hetene begår i så fall en grov krenkelse av foreldrenes (og barnas) rettigheter. Når
barna etterhvert nærmer seg voksen alder vil det bli mer og mer naturlig for dem selv
å skulle bestemme hva slags videre skolegang som passer dem.
Den skoleorganisering som er klart best i samsvar med dette er et fullt ut privat
skolesystem. DLF ønsker altså at alle skoler skal være private.
16.1 Private skoler
I dag går de aller ﬂeste elever i den offentlige skolen, og problemene i denne er
velkjente: alt fra dårlig standard på skolebygninger via en forgubbet og til dels dår-
lig utdannet lærerstand til en katastrofal mangel på kvaliﬁserte realfagslærere til at
norske elever scorer svakt på internasjonale undersøkelser av elevenes kunnskaper
— og alt dette til tross for at Norge er blant de land i verden som bruker mest pen-
ger per elev på skolen. Dette viser klart at prosjektet med en offentlig enhetsskole er
mislykket.
DLF mener altså at dagens offentlige skole bør privatiseres. Denne privatiseringen
kan foregå på følgende måte: I første omgang bør hver enkelt skole fullt og helt styres
av et råd valgt av lærere ved skolen og foreldrene som har sine barn som elever ved
skolen. Dette rådet kan da selv bestemme skolens pensum, undervisningsopplegg,
regler for opptak, faglige og pedagogiske krav til lærere, osv. Vi har full tillit til at
lærere og foreldre kan styre skolen svært godt, og vi mener at skolen vil bli langt
4950 KAPITTEL 16. SKOLEN
bedre dersom de som er direkte involvert i skolen — lærerne og foreldrene — ikke
blir underlagt de politiske myndigheter og byråkratene i Kunnskapsdepartementet.
Til å begynne med skal skolene ﬁnansieres av midler overført fra det offentlige,
og disse midlene kan dette rådet disponere slik det måtte ønske. Etter hvert må dog
skolen ﬁnansieres av direktebetaling fra foreldrene — dette vil foreldrene ha råd til i
og med at skattene senkes i samme grad som overføringene fra det offentlige gradvis
opphører. (Universiteter og høyskoler kan privatiseres på samme måte, men disse må
nok i betydelig grad også ﬁnansieres med gaver, fond, testamentariske gaver, etc.)
DLF vil også gå inn for at enhver som ønsker det skal kunne opprette private
skoler.
DLF vil
•privatisere skolen
•la hver skole selv bestemme sitt pensum og sitt undervisningsopplegg
•at skolen etterhvert blir ﬁnansiert av direktebetaling fra foreldreneKapittel 17
Innvandringspolitikk
Staten skal ikke legge noen hindringer i veien for fredelige utlendinger som ønsker å
bosette seg i og arbeide i Norge for kortere eller lengre tid. Utlendinger som motar-
beider rettsstatens prinsipper tillates ikke adgang til riket.
DLF holder retten til å søke lykken som absolutt og ukrenkelig. Dette innebærer at
enhver må ha rett til å bosette seg i det land man selv ønsker såfremt man respekterer
landets konstitusjon og lover, og kan ﬁnne seg et levebrød ved egen hjelp. Som en
konsekvens av dette mener DLF at det bør eksistere full bevegelsesfrihet mellom
land for fredelige mennesker. Staten skal ikke forhindre personer i å bevege seg inn
i eller ut av landet, midlertidig eller permanent, så lenge de ikke anses for å være en
trussel mot landets borgere.
Tilsvarende vil utlendinger som ikke vil respektere konstitusjonen, ikke ha adgang
til riket. Spesielt for den nåværende situasjon vil islamister, muslimer som som søker
å styrte den sekulære statsmakten i Vesten og innføre et teokratisk tyranni, ikke ha
adgang til riket. Personer som har smittsomme sykdommer kan også nektes innreise
til Norge.
Enhver vil ha rett til å følge sin egen kulturs sed og skikk, så lenge denne ikke
er i konﬂikt med landets lover. Staten og dens institusjoner skal ikke på noe vis ta
spesielle hensyn, eller særbehandle utvalgte religiøse eller kulturelle grupper. Det
amerikanske idealet om smeltedigelen, der alle raser og kulturer integreres i verts-
landets felles kultur, er DLFs ideal i slike spørsmål.
17.1 Dagens innvandringspolitikk
Begrensninger på innvandring er en krenkelse, ikke bare av innvandrernes rettigheter,
men også rettighetene til de av landets borgere som ønsker å ansette dem, selge til
dem eller leie ut til dem.
Dagens innvandringspolitikk har en lang rekke svært uheldige konsekvenser. Ord-
ningen med allmenn rett til statlig velferd kombinert med lave straffer for kriminelle
handlinger gjør at en del av innvandrerne som kommer til Norge kommer hit for å
utnytte sosiale støtteordninger og/eller for å leve av kriminell virksomhet.
Dagens ordning har også medført at enkelte kan tilbringe ﬂere år på asylmottak,
noe som kan være svært skadelig for dem. Dagens strenge regulering av innvandring
har også ført til slike ting som menneskesmugling og proforma-ekteskap. Utnyttelse
5152 KAPITTEL 17. INNV ANDRINGSPOLITIKK
av ulovlige innvandrere, særlig til prostitusjon, men også i mer normale arbeidsfor-
hold hvor ulovlige innvandrere blir utnyttet og ikke har noen mulighet til å ta sine
problemer opp med rettsapparatet, forekommer også. En politikk som kombinerer fri
innvandring med strenge straffer for kriminelle, legalisering av narkotika og avvik-
ling av statlige støtteordninger spesielt beregnet på innvandrere, vil løse alle disse
problemene.
17.2 Fordeler ved innvandring
Den største fordelen ved innvandring er økt mengde arbeidskraft, noe som fører til
øket verdiskapning og større velstand, og økt kulturelt mangfold. Det er ikke kor-
rekt at innvandrere «stjeler» jobbene fra landets borgere og forårsaker en reduksjon i
levestandarden. Innvandring fører til økt arbeidsdeling, både ved at innvandrere med
spesialisert utdanning fyller jobber hvor vi mangler kvaliﬁsert arbeidskraft i Norge,
og ved at de tar jobber som mange nordmenn ikke vil ha. Mange innvandrere har
startet nye bedrifter, og dette er et stort gode både for dem og for befolkningen ge-
nerelt. Innvandrere øker også den generelle økonomiske aktiviteten. Innvandring er
altså bra for økonomien.
17.3 Integrering
Innvandrere bør etter DLFs mening ikke møte noen spesielle tiltak eller hindringer
utover det som gjelder alle borgere i riket. Det står enhver fritt å tilpasse seg den
norske kultur i større eller mindre grad, eller å beholde sin egen kultur i den grad
denne er forenlig med Norges lover.
Staten og dens institusjoner skal ikke på noe vis ta spesielle hensyn, eller særbe-
handle noen religiøse eller kulturelle grupper. Skikker og adferd som er i strid med
Norges lover tolereres ikke, og kulturell bakgrunn gir ingen særrettigheter. Det vil
altså kunne være visse kulturelle grupper som ikke vil kunne leve lovlig i Norge
dersom de følger sine skikker fra hjemlandet.
Enhver innvandrer må sette seg tilstrekkelig inn i landets lover og ordninger slik
at han kan opptre som et selvstendig rettssubjekt. Likeledes må enhver innvandrer
sørge for tilstrekkelig midler til sitt livsopphold på lovlig måte.
DLF er imot alle endringer i lov- og regelverk som har som formål å etterkomme
ønsker og behov fra innvandrere hvis begrunnelsen er å imøtekomme religiøse krav.
17.4 Lojalitet til konstitusjonen
Enhver innvandrer eller asylsøker som søker langvarig opphold i riket må erklære
sin troskap til konstitusjonen med dens idealer om den liberale, sekulære rettsstat
forankret i Vestens verdier.
Dette overordnede prinsippet skal forhindre at grupper som er ﬁendtlig innstilt til
den liberale rettstat kan ha lovlig opphold i Norge. Medlemmer av religiøse retninger17.5. STØTTEORDNINGER 53
som ikke anerkjenner sekulær lovgivning har således ikke adgang til riket.
17.5 Støtteordninger
Staten yter i dag støtte gjennom en rekke støtteordninger til innvandrere og ﬂyktnin-
ger, spesielt rettet mot antatt svake aktører. DLF vil avvikle alle slike ordninger. Dette
vil eliminere den nokså utstrakte velferdsturismen som i dag ﬁnner sted. Unntak fra
dette er asylinstituttet, der en enkel form for understøttelse kan gis.
17.6 Asylinstituttet
Utlendinger som pga politisk aktivitet i hjemlandet står i akutt fare for å bli utsatt for
alvorlige rettighetskrenkelser også i Norge kan gis asyl. Dette medfører beskyttelse
mot utlevering til hjemlandet og i spesielle tilfeller ekstra politimessig beskyttelse i
Norge.
Asylsøkere plasseres i lukkede leire inntil deres identitet og historie er veriﬁsert
og godkjent.
Den som innvilges asyl kan i en kort periode bosettes i enkle forhold på statens
bekostning. Standard på bosetningen vil ikke være sammenlignbar med den øvrige
standard i samfunnet, da hensikten med asylinstituttet er beskyttelse mot akutte trus-
ler. Den som er innvilget asyl står fritt til å søke lykken på samme måte som øvrige
innvandrere, og kan som dem bosette seg og ta arbeid.
17.7 Statsborgerskap
Utlendinger kan etter søknad motta norsk statsborgerskap etter ti års kontinuerlig
opphold i riket, ferier o.l. unntatt. Forutsetningen for å komme i betraktning er at
søkeren har vist god vandel, såvel i Norge som i opphavslandet, og har fulgt lojali-
tetsprinsippet til konstitusjonen.
Søkere kan således nektes statsborgerskap selv om de har plettfri vandel, dersom
de i skrift, tale eller handlinger har tatt til orde for omstøtelse av styreformen.
Mindre forseelser vil ikke nødvendigvis føre til nekt av statsborgerskap, dersom
det kan godtgjøres at søkeren har gjort opp for seg. Ei heller vil lovbrudd i opphavs-
landet som ikke regnes som lovstridige i Norge føre til nektelse av statsborgerskap.
Statsborgerskapet kan tilbakekalles dersom forutsetningene viste seg å være urik-
tige, eller at troskapen til konstitusjonen ikke overholdes.
DLF vil
•at alle som vil komme til Norge for å arbeide, skal kunne komme
•avvikle alle offentlige støtteordninger som er spesielt rettet mot innvand-
rere54 KAPITTEL 17. INNV ANDRINGSPOLITIKK
•at innvandrere som vil bli norske statsborgere skal avlegge en troskaps-
ed til konstitusjonenKapittel 18
Kultur
Kultur er et viktig område som bør være uten innblanding fra staten og politikerne.
Kultur er svært viktig element i menneskers liv: å utfolde seg og å få opplevelser
innen felter som ﬁlm, musikk, teater, litteratur, dans, opera, osv. er en stor verdi for
alle mennesker. Man har dog ingen krav på at andre skal betale for ens kulturopp-
levelser. DLF vil derfor gå inn for en avvikling av alle offentlig bidrag til kulturelle
aktiviteter.
18.1 Et fritt kulturliv
DLF mener altså at staten ikke bør ha noe kulturbudsjett. Kulturen i et samfunn
utvikler seg utvilsomt til beste for innbyggerne når den får utvikle seg i det fri — etter
utøvernes trang til å uttrykke seg og samtidig etter hva publikum ønsker å verdsette.
Hvordan politikerne og byråkratene ønsker at kulturlivet helst bør arte seg eller se
ut er et anliggende som DLF ikke ﬁnner grunn til å legge vekt på. Historien viser
dessuten at politikeres tukling med kulturlivet, via bevilgninger, skolepensa m.m.,
vanligvis har maktpolitiske formål — det gjelder å forme mennesker i et bestemt
bilde. DLF ønsker således hverken å bremse eller å støtte bestemte kulturytringer,
det vil vi overlate til det interesserte publikum.
DLF mener altså at kunsten og kulturen bør være fri og uavhengig av offentlig
overformynderi via bevilgninger hentet ut av skattebetalernes lommer. De kultur-
institusjoner som er drevet av det offentlige bør privatiseres ved at de overlates til
dagens styrer, og at de offentlige bevilgninger gradvis reduseres til null over f.eks.
en tiårsperiode.
DLF vil
•ha et kulturliv som er fritt og uavhengig av de bevilgende myndigheters
forgodtbeﬁnnende
•avvikle all offentlig drift av kinoer, gallerier, biblioteker, teatre, etc.
55Kapittel 19
Religion
Et fritt samfunn har full religionsfrihet, og staten er uavhengig av enhver religion.
Grunnloven av 1814 sikrer alle nordmenn religionsfrihet, men allikevel er ifølge
paragraf 2 den kristne og humanistiske arv statens verdigrunnlag.
En religion er ifølge Caplex et «system av ideer og handlinger knyttet til troen
på at høyere makter, guder, styrer menneskenes liv.» Dette er nok ikke helt dekken-
de, det ﬁnnes religioner som ikke dyrker guder; men det som er det essensielle ved
religioner er at de forfekter irrasjonalitet og selvoppofrelse, og krever at det enkelte
menneske skal underordne seg en større helhet. Denne helheten er ofte, men ikke
alltid, en gud.
19.1 Religion og samfunn
I tidsperioder og i områder hvor religioner har stått sterkt, har det alltid vært fat-
tigdom, ufrihet, og diktatur. Ulike religiøse grupper har også svært ofte vært i meget
voldelige konﬂikter med hverandre («religionskrig»). I tidligere tider sto kristenheten
for undertrykkelse og terror (inkvisisjon, heksebrenning), mens i dag ser vi at terro-
rister utfører sine grusomme aksjoner med andre religioner, som oftest islam, som
begrunnelse.
Kristendommen står relativt svakt i Norge (og i Vesten) i dag og har gjort det i lang
tid, og dette er en av hovedgrunnene til at Vesten i dag har stor frihet og høy velstand.
Imidlertid er religion igjen på fremmarsj. Dette gjelder spesielt islam. I de områder
hvor islam står sterkt har den medført diktatur, kvinneundertrykkelse og fattigdom.
(Det er ikke overraskende at mange mennesker har ﬂyttet fra disse områdene og til
det langt mindre religiøse og dermed langt mer velstående og harmoniske Europa.)
I Europa i dag er det anslagsvis mer enn 30 millioner muslimer. De har dels kom-
met til Europa for å få del i den velstand som er mulig i land som ikke er dominert av
noen religion, og vi ønsker alle som er kommet til Vesten for å arbeide, velkommen.
Men noen av disse muslimene er islamister (islamister er muslimer som ønsker å
spre islam, og å angripe islams motstandere, med vold og terror). Islamister har i de
siste 25 år utført et meget stort antall terrorangrep mot Vesten, og Vesten må derfor
forsvare seg mot dette. Derfor bør alle miljøer hvor det kan ﬁnnes islamister, overvå-
kes. Islamisme må betraktes som en kriminell konspirasjon, og mistenkte islamister
kan derfor stilles for retten.
5619.1. RELIGION OG SAMFUNN 57
DLF vil
•sikre full religionsfrihet for alle som praktiserer sin religion på fredelig vis
•oppheve all lovregulering av Den norske kirke og avskaffe statlig støtte
til trossamfunn
•fjerne fra Grunnloven alle bestemmelser som favoriserer en bestemt
trosretning
•gjøre lovverket nøytralt i forhold til religion
•sikre at alle former for blasfemi forblir lovlig
•at alle miljøer hvor det kan planlegges terroraksjoner skal overvåkesKapittel 20
Utenriks- og sikkerhetspolitikk
Staten skal føre en aktiv utenriks- og sikkerhetspolitikk med sikte på å trygge Norges
interesser militært og politisk. Vi bør bygge/vedlikeholde sterke allianser med våre
venner, og bidra til å isolere tyrannier.
20.1 Sikkerhetspolitikk
Sikkerhetspolitikken skal ta sikte på å sikre Norge militært mot ﬁender, og å sette
oss i stand til å hevde vår suverenitet med styrke over hele landets territorium. Den
skal ivareta den asymmetriske trussel som vi ser i dag, såvel som Norges interesser i
tradisjonelle mellomstatlige konﬂikter.
Det bør ikke være noe mål for Norge å involvere seg i konﬂikter som ikke har
strategisk betydning for Norge, og det nåværende fokus på internasjonale operasjoner
i NATO- eller FN-regi må endres.
Norges viktigste allierte er USA, England, Israel og de nordiske land, samt de nye
østeuropeiske demokratiene. Norges viktigste ﬁender er de fascistiske og islamistiske
regimene i Midt-Østen, spesielt Iran.
20.2 Forsvaret
I de siste år er Forsvaret blitt vesentlig svekket, og DLF ﬁnner dette meget urovek-
kende. DLF mener at Forsvaret må bygges opp igjen til et styrkenivå som gjør at en
eventuell angriper vil måtte regne med store tap, og derfor vil la være å angripe Nor-
ge. Denne oppbygningen må i første omgang innebære at Hærens oppsetninger økes
til minimum to brigader, at Sjøforsvarets operative enheter seiler og er synlige i våre
havområder, at det anskaffes minimum ni moderne undervannsbåter som strategisk
ressurs, at det anskaffes 56 nye kampﬂy, og at Heimevernet bevares som en moder-
nisert, landsdekkende organisasjon med minimum 45 000 soldater. DLF mener også
at HV-soldatene må ha geværer som kan benyttes uten at sluttstykke må hentes fra et
fjernlager.
I samsvar med vårt syn på individuell frihet tar vi sterk avstand fra tvungen verne-
plikt. DLF mener at Norge skal ha et sterkt militært forsvar basert på frivillige ver-
vede mannskaper.
5820.3. UTENRIKSPOLITIKK 59
20.3 Utenrikspolitikk
Utenrikspolitikken skal ta sikte på å bygge og opprettholde allianser med siviliserte
land, dvs. land som deler Vestens verdigrunnlag. Land som utgjør en konkret trussel
mot Norge og våre allierte bør isoleres militært, økonomisk og kulturelt. Land som
har et annet verdigrunnlag, men som ikke er en trussel mot Norge, bør behandles
med kjølig distanse.
20.4 Trusselbildet
Sikkerhetspolitikken er ikke kun relatert til mellomstatlige konﬂikter, da den nåvæ-
rende hovedkonﬂikten (Vesten vs. militant islam) er av en annen karakter. Vi anser
den kommunistiske trusselen for nedkjempet, selv om det fortsatt ﬁnnes enkelte gjen-
levende kommunistdiktaturer.
Vår nåværende hovedﬁende er militant islam, dvs. de grenene av islam som med
vold vil innføre et totalitært, religiøst styre. Disse er hovedsaklig ikke-statlige organi-
sasjoner som opererer med støtte av visse land, spesielt Iran. Vi betrakter de landene
som støtter og tillater terrorvirksomhet mot Vesten som våre direkte ﬁender, og anser
dem som legitime militære mål.
20.5 FN
FN likestiller siviliserte land og tyrannier, og er derfor en umoralsk institusjon. FN-
paktens paragraf 2.1 sier: «The Organization is based on the principle of the sover-
eign equality of all its Members». Dette prinsippet tas fullt ut på alvor, og viktige
posisjoner i FN-systemet tildeles etter formelle kriterier og ikke på basis av landenes
egne meritter. Sikkerhetsrådet, komiteen for menneskerettigheter, den internasjonale
domstolen, o.l. har således deltagere fra de verste og mest undertrykkende regimer
på kloden. FN-systemet kan ikke reformeres før denne grunnleggende likebehand-
ling av alle land forkastes.
FNs mål er å bli en global, sosialistisk regjering, og FN arbeider målbevisst for
å nå dette målet ved en langsiktig overføring av myndighet fra medlemslandene til
FN.
De første 19 paragrafer i FNs Menneskerettighetserklæring er i hovedsak i sam-
svar med prinsippet om individers rettigheter, som DLF støtter, men fra og med para-
graf 20 inneholder erklæringen såkalte positive rettigheter, dvs. kunstige rettigheter
av en klart sosialistisk karakter, og disse «rettighetene» innebærer at mennesker har
krav på ting som må fremskaffes av andre. Disse «rettighetene» er uforenelige med
de virkelige rettighetene som er omtalt i de første 19 paragrafer, og de er da selvsagt
ikke forenlige med et fritt samfunn.
FNs sosiale arbeid er preget av hensiktsløse internasjonale overføringsprosjek-
ter hvor man ikke griper fattigdomsproblemene ved roten, men tvert om styrker og60 KAPITTEL 20. UTENRIKS- OG SIKKERHETSPOLITIKK
sementerer de strukturene som i utgangspunktet skaper fattigdom.
FN tiltar seg myndighet til å deﬁnere hvilke kriger og konﬂikter som er legitime
basert på rene ﬂertallsavgjørelser i Sikkerhetsrådet. Slike avgjørelser vil i FN ikke
bli basert på noen moralsk bedømmelse av de stridende parters legitimitet, og FN
tar da regelmessig side med den aggressive og usiviliserte part. Spesielt gjelder det-
te den såkalte Midt-Østen-konﬂikten, som i dag primært står mellom det vestlige,
demokratiske Israel og aggressive terroristorganisasjoner som Hamas og Hizbolla.
Den moralske og politiske relativismen som preger FN er utelukkende til skade
for de frie nasjoner, og gir diktaturene en aksept som DLF ﬁnner totalt uakseptabel.
FN oppnår ingen av sine opprinnelige, og til dels høyverdige, mål, og sinker ar-
beidet med å isolere og avvikle tyranniske regimer. DLF vil derfor melde Norge ut
av FN.
20.6 EU/EØS
EU har for lengst forlatt sitt opprinnelige mål om å være en stor europeisk frihan-
delssone. Dagens EU er et meget kort skritt fra å være en føderasjon av europeiske
stater, med felles myntenhet, forsvar, sosial-, skatte- og utenrikspolitikk. Også poli-
tiet er i EU-landene svært samordnet med gjensidig obligatorisk utlevering av egne
statsborgere til andre EU-land.
EU er i meget stor grad preget av sosialdemokratisk tenkning, og det foretas enor-
me overføringer mellom landene. Et meget stort byråkrati bygges opp, så vel i EU
som i de enkelte landene, og det er en svært omfattende reguleringsiver på alle nivåer.
EU har også en uttalt ambisjon om å motvirke og motarbeide USA, og samarbei-
de med ikke-demokratiske blokker for å sperre for amerikansk innﬂydelse. DLF er
meget sterkt imot en slik tankegang, og anser den alene som tilstrekkelig grunn til å
si nei til dagens EU.
For frihetstilhengere er EU en overﬂødig institusjon. Alle land bør innføre ensi-
dig tollfrihet og frihandel, og ved overgang til gullstandard eller en tilsvarende mar-
kedsbasert valuta vil transaksjonskostnader over landegrenser bli tilnærmet elimi-
nert. EUs omfattende overføringer, subsidier og «utviklingsprosjekter» er velferds-
statstiltak som utelukkende er av det onde, og bør derfor avvikles. Likeledes bør den
omfattende reguleringen av all økonomisk aktivitet i EU avvikles.
DLF vil derfor gå imot norsk medlemskap i EU, og vil på sikt arbeide for å avvikle
EØS-avtalen. DLF vil erstatte denne med ensidig tollfrihet og frihandel.
20.7 NATO
NATO var i ﬂere tiår etter annen verdenskrig vår solide garanti mot sovjetisk aggre-
sjon. NATO var basert på et sterkt transatlantisk samarbeid, og nå som tidligere er
våre interesser sammenfallende med de britiske og amerikanske interesser i større
grad enn de øvrige NATO-land.20.8. U-HJELP 61
Det endrede trusselbildet gjør det akutte behov for sterkt NATO-nærvær på nord-
ﬂanken mindre enn tidligere, men det er ikke på noen måte slik at freden er sikret for
all fremtid.
DLF vil opprettholde dagens NATO-medlemskap og motarbeide en svekkelse av
NATO til fordel for EU på den europeiske scene.
20.8 U-hjelp
DLF er imot statlig uhjelp. DLF konstaterer at u-hjelpen som vestlige land har gitt
i stort omfang de siste tiår i svært liten grad har vært til reell hjelp for mottagerne,
og som regel har den vært skadelig. Å gi penger for å redusere fattigdom har ingen
effekt; slike ordninger gjør mottakerne avhengige av støtte og hjelp, og fører derfor
til at mottakeren passiviseres. Det blir også vanskeligere å etablere et eget næringsliv
når det stadig kommer «gratis» varer og tjenester fra utlandet. Dessuten vil u-hjelpen
føre til utbredt korrupsjon. U-landene kan kun bli velstående dersom de har en sam-
funnsorganisering som i stor grad innebærer respekt for eiendomsretten, og har et
rettsapparat som effektivt beskytter denne.
U-landsgjelden er et resultat av at vestlige lands banker har gitt lån til regjerin-
ger i u-land, ikke etter en solid kredittvurdering, men etter pålegg fra regjeringene
i de rike landene. I mange tilfeller har regjeringene i u-landene ikke benyttet disse
midlene til investeringer som kunne gi avkastning, midlene er i stor grad gått til
u-landspolitikernes prestisjeprosjekter eller til de samme politikernes private bank-
konti. Denne gjelden må betales, enten av skattebetalerne i u-landene, eller, hvis
gjelden «ettergis», av skattebetalerne i de landene hvis regjeringer har stått for låne-
ne. Som alltid er det folk ﬂest som må betale for de sosialdemokratiske politikernes
velmenende, men som regel svært skadelige og kostbare politikk
DLF vil
•ha et sterkt militært forsvar
•avvikle verneplikten
•ha sterke allianser med naturlige samarbeidspartnere
•melde Norge ut av FN
•gå imot norsk medlemskap i EU
•avskaffe all statlig u-hjelpEtterord: Kun frihet kan gi et samfunn med
fred, harmoni og velstand
Den som nå har lest DLFs program vet at det tar utgangspunkt i frihet, individets rett
til å styre sitt liv, og dette temaet er programmets røde tråd.
I de enkelte kapitlene gjøres det rede for hva DLF mener med frihet på en rekke
konkrete områder av samfunnslivet, områder som i dag er belastet med et utall po-
litiske/byråkratiske reguleringer, eller med direkte forbud og tvang. Leseren vil ha
oppdaget at DLF bygger sin politikk på noen få hovedpilarer, hvorav uinnskrenket
eiendomsrett er den aller viktigste.
Borgerne er i dag så vant til å være uten valgmuligheter på en rekke viktige om-
råder, at tanken på å skulle ta ansvar for det staten tidligere har tatt på seg vil virke
fremmed på svært mange.
Mange hevder av den grunn at frihet gir kaos. Men er det ikke slik at det er dagens
system som gir kaos? Tenk på den jungelen av lover og regler og skjemaer man må
trenge igjennom for f.eks. å bygge et hus? Hvem er det som klarer å ha oversikt over
støtteordningene i landbruket? Hva med de stadig skiftende skattereglene som fører
til at hver enkelt skattebetaler nærmest må være ekspert på skatteloven for å få med
alle de fradrag som er tillatt? Hvem er det som klarer å følge alle de lovene på de over
3000 sidene i Norges Lover som angår dem? Hva med alle de vilkårlige byråkratiske
avgjørelsene som rammer folk ﬂest på en rekke samfunnsområder, truffet i medhold
av et overkomplisert og detaljert regelverk, der skjønnsmessige vurderinger fører til
stor forskjellsbehandling av folk?
Så man ser tydelig at det er statlig styring og innblanding som gir kaos. Frihet gir,
som de som har lest DLFs program nå vet, enkelhet og oversikt.
Helsevesenet er i dag offentlig (bortsett fra et mindre antall private klinikker og
behandlingstilbud) og staten ﬁnansierer dette slik at det er «gratis». DLF vil ﬁnan-
siere dette ved hjelp av et konkurransedrevet forsikringsmarked, og privatisere helse-
vesenet. Vil ikke dette føre til kaotiske tilstander? Hva med de som av ulike grunner
ikke tegner forsikringer? Må de gå til grunne, som enkelte i dag hevder? Slike for-
sikringer er bare for «de rike» hevdes det av mange. Det de glemmer er at mange
vanlige lønnstakere i dag betaler nærmere 70% av sin inntekt i skatt, moms, bensin-
avgift, bilavgifter, og en lang rekke andre avgifter.
Det kan være vanskelig å forestille seg det økonomiske handlingsrommet man får
dersom man får beholde all inntekt selv! Da kan man velge mellom konkurrerende
alternativer både innen sykeforsikringer, uføreforsikringer og pensjonsforsikringer.
DLF baserer seg på ideen om veldedig virksomhet for de som av ulike årsaker
6220.8. U-HJELP 63
ikke makter å forsikre seg selv, og veldedighet er sosialistenes hat-ord nummer én.
Men det eneste som er forenlig med frihet er nettopp frivillighet! Og i et fritt samfunn
kommer frivilligheten til å blomstre sammen med en stigende privat velstand.
DLF mener det ikke er det samme som kaos å ha ﬂere alternativer å velge mel-
lom. Som følge av tradisjonelle sosialdemokratiske ideer hadde man tidligere kun
én leverandør av strøm, det nærmeste kommunale kraftverk. I dag kan man ved en
enkel telefon skifte leverandør dersom man ﬁnner en som er billigere enn den man
har. Hvor kaotisk er dette? Det samme sosialdemokratiske idégrunnlag begrenset oss
til én radio- og TV-stasjon, nemlig NRK. I dag er NRK bare ett av mange tilbud,
og ingen snakker om kaos i eteren! Sosialdemokratiet ga oss Telegrafverket, senere
Televerket, og til slutt Telenor. I dag kan man knytte seg til verden via telefon og
Internett uten å gå veien om noe telemonopol i det hele tatt. Hvor kaotisk er det-
te? Sosialdemokratene måtte motstrebende innse at deres ideer også tapte på denne
skansen, og ble drevet til å tillate valgfrihet innen telekommunikasjoner.
De som slutter seg til sosialdemokratisk tankegang vil alltid danne baktroppen på
veien mot større frihet.
Når nye og bedre ideer vinner tilslutning driver dette dem fremover skritt for
skritt, og de vil for hvert skritt stritte imot. «Vi vet best hva som er bra, og hva som er
dårlig for folk» sier disse formynderne. De har i det siste måttet oppgi mange av sine
skanser. Men der er ﬂere skanser å erobre! DLF er frihetens forpost. DLF regner ikke
med noe valgskred i sin favør denne gang, men partiet stiller til valg for å spre sine
ideer. Disse ideene er radikalt forskjellige fra de øvrige stortingspartienes ideer. De
øvrige partier oppfatter politikk som måter å administrere velferdsstaten på, derfor
er det så få ting som skiller dem fra hverandre.
DLF vet at det er ideene som styrer verden, og når velferdsstaten langsomt og
sikkert fører til stagnasjon og stadig dårligere tjenester, trengs helt nye ideer. DLF
tilbyr disse ideene: vi vil ha frihet fremfor formynderi, og vi vet at dette er det eneste
grunnlag på hvilket man kan bygge et samfunn med fred, harmoni og velstand.
GODT V ALG!Tillegg A
Prinsipprogram
A.1 Grunnleggende prinsipper
DLF er et liberalistisk parti som bygger på opplysningstidstradisjonen, den sekulære
vestlige kulturarven og vestens verdier.
Dette innebærer: Troen på fremskrittet og fornuften, og retten til å søke lykken.
Vesten står for frihet og sivilisasjon, mot barbari og ufrihet. Dette er vestens kjerne.
Et sivilisert samfunn er et samfunn preget av at sosialt samkvem er basert på respekt
for individers rettigheter og fravær av initiering av tvang.
DLF står for disse verdiene og denne kulturen i en eksplisitt og rendyrket form.
Mennesket må kunne planlegge og fungere langsiktig for å oppnå personlige, mo-
ralske og økonomiske verdier. Siden mennesket lever av sin fornuft må det ha frihet
til å tenke og til å søke lykken. Ethvert enkeltmenneske må være fri til å oppnå sine
verdier og realisere seg som menneske.
Det grunnleggende i DLFs moralske visjon er prinsippet om at ethvert individ er
et mål i seg selv, og ikke et middel for andres mål. Dette er urokkelig, uansett hvem
som gjør krav på den enkeltes liv og verdier, om de så kaller seg staten, kirken eller
samfunnet.
Det samfunnssystemet som er i tråd med disse moralske prinsipper er kapitalisme.
Det hviler på rasjonell egeninteresse, hvor individet styres av lojaliteten til det beste i
seg selv og ambisjonen om å forbedre sitt liv. Den enkeltes liv tilhører personen selv,
og hvert individ bør leve sitt liv i samsvar med dette. Hver enkelt bør betrakte sitt liv
som en uerstattelig verdi, og kapitalismen gir mennesket denne muligheten. Livet er
en verdi som verken bør ofres eller skusles bort. Under kapitalismen har den enkelte
fullt juridisk, moralsk og økonomisk ansvar for sine valg.
Kapitalismen er det eneste rettferdige samfunnssystem, fordi det innebærer at en
gir verdi for verdi ved gjensidig samtykke og til gjensidig fordel. Kapitalismen er det
system som setter moral i høysetet, hvor rasjonell tenkning, produktivt arbeide og
moralsk ambisiøsitet belønnes.
For å muliggjøre DLFs moralske visjon må samfunnet organiseres slik at indi-
viders rettigheter, inkludert eiendomsretten, er absolutte og ukrenkelige. Mennesket
må tenke og handle for å opprettholde og fremme sitt liv, og eiendomsretten er retten
til å disponere fruktene av sin egen tenkning og handling.
Mennesker har rett til liv, til frihet, til å søke lykken, og til trygghet for sin eien-
64A.2. RETTSSTATEN 65
dom. Statens legitimitet oppstår som følge av menneskets behov for beskyttelse av
disse rettighetene. Dette er statens eneste legitime funksjon.
I tråd med dette er DLF tilhenger av nattvekterstaten og laissez-faire kapitalismen.
Dette er det eneste moralske samfunnssystem og det eneste som er i samsvar med
menneskets natur som rasjonelt vesen.
A.2 Rettsstaten
Statens eneste legitime oppgave er å beskytte rettigheter. Et menneskes rett til sitt
eget liv er den grunnleggende rettighet som alle andre rettigheter bygger på. Bare
enkeltindivider har rettigheter, stater har ikke rettigheter. En rettighet er retten til å
handle etter sin egen vurdering uten inngripen fra andre mennesker eller fra staten.
En rettighet er bare retten til å handle, det er ikke en rett til å kreve goder fra andre
mennesker eller fra staten. Barn har dog krav på beskyttelse og underhold fra sine
foreldre. Når mennesker setter barn til verden påtar de seg derfor et stort ansvar som
de er forpliktet til å følge opp frem til barnet er blitt et voksent individ i stand til å ta
vare på seg selv.
DLF mener at alle mellommenneskelige forhold skal være frivillige. Hvert enkelt
individ skal ha frihet til å handle, så lenge det ikke initierer tvang mot andre men-
nesker. Bruk av fysisk makt er bare riktig mot de som initierer bruk av den. Staten
skal sikre at det er fravær av tvang i samfunnet ved at den håndhever og beskytter
individers rettigheter, om nødvendig med fysisk makt. Den som krenker individers
rettigheter er kriminell og skal straffes, og straffen skal utmåles etter proporsjonali-
tetsprinsippet.
DLF ønsker at statens styreform skal være republikk. Den utøvende, den lovgi-
vende og den dømmende makt skal være atskilte og regulert av en grunnlov. DLF
er motstander av demokrati forstått som ubegrenset ﬂertallsstyre, fordi dette er det
samme som ﬂertallsdiktatur. DLF ønsker at grunnloven skal sette grenser for statens
makt for dermed å hindre at staten krenker borgernes rettigheter. Den lovgivende
forsamling og republikkens president skal velges av folket.
Alle lover må være objektive og objektivt begrunnet. At de må være objektive
betyr at det må være mulig å vite klart hvilke handlinger som er forbudt, og hvorfor,
før man utfører en handling. At de må være objektivt begrunnet betyr at de må være
i overensstemmelse med, og laget for å beskytte, individers rettigheter.
Statens autoritet og legitimitet kommer fra samtykke fra dens borgere. Staten skal
derfor være borgernes tjener for helt bestemte formål. Staten skal bare kunne utføre
de handlinger som er eksakt enumerert som tillatt i grunnloven. Enkeltindivider skal
kunne gjøre hva de måtte ønske, unntatt det som er forbudt ved lov. Staten skal fun-
gere som en regelstyrt maskin, hvor statens tjenestemenn er bundet av regler i alle
sine ofﬁsielle handlinger. Dette skal sikre at alle borgere blir behandlet objektivt og66 TILLEGG A. PRINSIPPROGRAM
likt. Alle er like for loven.
Den lovgivende forsamling skal ikke kunne gi lover som er i strid med individers
rettigheter. Hvis dette skulle skje, er det høyesteretts oppgave å kjenne slike lover
ugyldige. Prinsippet om individers rettigheter må derfor være klart deﬁnert i grunn-
loven.
Det skal eksistere full avtalefrihet. Hvis det oppstår uenighet om hvordan avta-
ler skal forstås, er det rettsvesenets oppgave å avgjøre hva som er rett. Det betyr
at staten også skal kunne opptre som en arbitrator mellom ærlige, men uenige per-
soner/organisasjoner.
A.3 Statens oppgaver
Det er kun noen få samfunnsoppgaver som naturlig faller inn under statens ansvar.
Dette er forsvar, politi og rettsvesen. Regjeringens oppgave er å administrere disse
feltene.
For å sikre folks trygghet og deres rett til liv og frihet samt eiendomsrett, ønsker
DLF klare lover og et effektivt politi- og rettsvesen. Det er lovverkets oppgave å sikre
enkeltmenneskets grunnleggende rettigheter mot overgrep. Lovene skal være et sett
kjøreregler som skal sikre individene i samfunnet lik og rettferdig behandling. Det
er absolutt nødvendig at lovene er nøytrale i forhold til religion og livssyn forøvrig.
Ingen skal ha noen særfordeler på grunn av sin tro, politiske oppfatning, etniske
tilhørighet, opphav og lignende. Staten skal garantere alle at deres frihet blir forsvart
mot overgrep uten at det stilles krav til personlig økonomi eller status.
Lovverket skal begrenses til et minimum, og skal ikke være til hinder for at en-
keltmennesker skal kunne handle fornuftig og rasjonelt så lenge andre individers
rettigheter ikke krenkes. Den som bryter loven skal straffes av staten. Straffen skal
være et uttrykk for rettferdighet, og ha individual- og allmennpreventiv hensikt.
Overvåking av landets innbyggere må begrenses til et absolutt minimum, og må
da kun være rettet mot grov kriminalitet eller virksomhet som truer landets selvsten-
dighet og frihet, så som utenlandsk spionasje eller terrorvirksomhet. Slik overvåk-
ning skal i hvert enkelt tilfelle godkjennes av en domstol etter strenge kriterier.
DLF ser nødvendigheten av et sterkt og effektivt forsvar som kan oppfylle de
norske sikkerhetspolitiske målsettingene. Forsvaret må baseres på frivillig vervede
mannskaper. DLF anser at enhver norsk statsborger har rett til å være med på å for-
svare sin egen og sitt lands frihet. Et sterkt og effektivt forsvar må bygges opp basert
på moderne teknologi, en profesjonell ledelse, bruk av frivillig vervede mannskaper,
samt samarbeid med vennligsinnede land og allianser.
A.4 Åndsliv og næringsliv
DLF legger avgjørende vekt på at det enkelte individ skal ha frihet til å tenke og
til å handle, siden disse to sfærer — den åndelige og den materielle — ikke er at-A.5. FORHOLD TIL ANDRE STATER 67
skilte, men hører intimt sammen. DLF vil derfor ha et fullstendig fritt åndsliv og et
fullstendig fritt næringsliv.
Åndslivet — som omfatter skole, universiteter, forskning, kultur, presse, media,
livssyn, frivillige organisasjoner — bør være helt uten statlig innblanding; staten skal
ikke legge noen hindringer i veien for aktiviteter på dette området, og staten skal
heller ikke regulere, støtte eller favorisere noen ideologier eller grupper. Dersom
slike grupper støtter eller oppfordrer til kriminelle handlinger, skal staten selvsagt
kunne føre tilsyn med dem.
Næringslivet — som gir folk arbeid og som produserer alt vi trenger for å leve og
for å leve godt — skal også ha frihet til å skape, frihet til å utvikle nye produkter,
frihet til å etablere nye virksomheter, og frihet til å forandre på allerede eksisterende
virksomheter, uten at det skal være nødvendig å innhente tillatelser fra myndighetene
til dette. DLF ønsker at staten ikke skal legge noen hindringer i veien for fredelige
virksomheter, og at staten heller ikke skal favorisere enkelte bedrifter ved å gi dem
f.eks. subsidier, støtteordninger, konsesjoner, monopolavtaler eller tollbeskyttelse.
Staten skal heller ikke drive eller støtte noen form for næringsvirksomhet.
DLF er tilhenger av full frihandel; nordmenn bør ha rett til å ha alle former for
samkvem og handel med innbyggere i andre land uten at staten har noe med dette å
gjøre. Unntatt fra dette er forhold som angår rikets sikkerhet, f.eks. militære hemme-
ligheter. Detaljerte avtaler mellom stater om frihandel er helt unødvendig.
A.5 Forhold til andre stater
Det bør eksistere full bevegelsesfrihet mellom land for fredelige mennesker. Staten
skal ikke legge noen hindringer for at personer skal kunne bevege seg ut av eller inn i
landet, midlertidig eller permanent, så lenge de ikke er en trussel mot rikets sikkerhet
eller landets borgere.
Diktaturer tjener på samkvem med frie land, f.eks. gjennom handel og diploma-
tisk kontakt. Handel gir dem høyere velstand enn de ellers ville ha hatt, og dette kan
medføre at de i større grad kan true frie land. Diplomatisk kontakt gir diktaturer en
anerkjennelse de ikke fortjener, og som styrker dem og deres støttespillere ideolo-
gisk. Diktaturer er også en potensiell militær trussel, fordi de er rettighetskrenkende.
Staten kan innføre diplomatisk og økonomisk boikott av diktatoriske eller totalitære
regimer.
For å beskytte innbyggerne må staten ha et militært forsvar som beskytter dem
mot angrep og trusler fra andre stater. Et fritt land bør bare gå til krig i selvforsvar
for å beskytte egne borgeres frihet.
Ansvar for tap av liv og eiendom i krig ligger fullt og helt hos den rettighetskren-
kende staten. Den regjering som initierer tvang mot egne eller andre lands innbyg-
gere, er ikke legitim. Når en stat angriper en fri stat, planlegger angrep på en fri stat,68 TILLEGG A. PRINSIPPROGRAM
eller støtter grupper som angriper en fri stat, så initierer denne staten tvang mot den
frie staten.
Det er ikke i borgernes og landets egeninteresse å frigjøre land som ikke utgjør
en trussel mot eget land eller egne borgere. Slike aksjoner vil kun forspille egne
borgeres liv og eiendom. Undertrykkende regimer har ingen legitim eksistens, og
et fritt land har derfor rett til å benytte militære midler for å fjerne undertrykkende
regimer i andre land. Frie land har dog ingen plikt til å frigjøre andre land, dette er
en oppgave som først å fremst påhviler det ufrie landets egne borgere.
Ingen grupperinger innenfor en fri stat, enten de er basert på rase, religion eller
ideologi, har rett til å opprette en egne stat innenfor den frie statens område. En
gruppe mennesker har bare rett til å opprette en ny stat hvis formålet til denne staten
er å beskytte individuelle rettigheter, og hvis en slik stat ikke ﬁnnes der fra før.Søren Jaabæk — den første DLFer!
Søren Jaabæk (1814–1894) er den stortingsrepresentant som har sittet lengst på
Stortinget — fra 1845 til 1891. Han var opprinnelig bonde og lærer, og ble den mest
målbevisste og ideologiske politiker Norge noen gang har sett.
I ungdommen ble han grepet av frihetsbevegelsen. Hans ideal var liberalismen,
og i sitt virke fulgte han den nesten 100% konsekvent. Staten skulle kun ta seg av
noen meget få oppgaver, mente han, og på Stortinget stemte han imot alle forslag til
bevilgninger til andre saksområder; han stemte Nei så ofte at han ﬁkk tilnavnet Nei-
bæk. Han stemte imot statlige bevilgninger til nye jernbaneanlegg, han stemte imot
diktergasjer til Bjørnson og Ibsen, han var imot at staten skulle gi bønder særfordeler,
og han var imot bevilgninger til landbruksskoler. I 1871 foreslo han å legge ned alle
statens lærde skoler, middel- og realskoler. Alt slikt skulle klare seg uten offentlig
innblanding, mente han.
Han stemte imot at Staten skulle godkjenne leger og sakførere, han ville ha fri
adgang også til disse yrkene. Han var til og med en sterk motstander av både konge-
makt og presteskap («han viste ingen respekt for den teologiske dogmatikk» heter det
i «Norsk Biograﬁsk Leksikon»). Men dessverre var ikke Jaabæk 100% liberalistisk,
han var f.eks. tilhenger av at staten skulle regulere bankenes utlånsrenter. «Norsk
Biograﬁsk Leksikon» oppsummerer hans ideologi slik: «[Staten] skulle overhodet
innskrenke sin virksomhet til det minst mulige og belaste borgerne med så lite skat-
ter som mulig».
I svært stor grad var allikevel Jaabæk en konsekvent liberalist, og den politikken
han stod for er i stor grad i samsvar med den som Det Liberale Folkepartiet står for,
og vi tillater oss derfor å gi Søren Jaabæk hederstittelen «Den første DLFer».Det Liberale FolkepartietPostboks 510 Sentrum0105 Oslowww.dlf.info
Program Stortingsvalget 2005DLF er et liberalistisk partisom bygger påopplysningstidstradisjonen,den sekulære vestlige kulturarvenog Vestens verdier.Dette innebærer:Troen på fremskrittet og fornuften,og retten til å søke lykken.Vesten står for frihet ogsivilisasjon, mot barbari og ufrihet.Dette er Vestens kjerne.Et sivilisert samfunner et samfunn preget avat sosialt samkvem er basert pårespekt for individers rettigheterog fravær av initiering av tvang.DLF står for disse verdiene og dennekultureni en eksplisitt og rendyrket form.Program Stortingsvalget 2013www.stemDLF.no