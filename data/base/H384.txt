
Pressemelding Fremskrittspartiet, Kristelig Folkeparti, Høyre og Senterpartiets Stortingsgrupper, 9. desember 1997
ohn Alvheim - Frp, Are Næss - Krf, Annelise Høegh - Høyre, Ola D. Gløtvold - Sp
Økt økonomisk satsing for kroniske pasienter
Budsjettforliket i sosialkomiteen mellom Frp, KrF, Høyre og Sp sikrer økt økonomisk satsing for kronikerne og et bedre rehabiliteringstilbud gjennom lavere egenandeler på opptreningsinstitusjonene. Egenandelstaket holdes på dagens nivå, som er 1290 kr. Forliket innebærer økt satsing på følgende områder:
- 36 mill.kr for å unngå heving av egenandelstaket.
- 11 mill. kr. for å redusere egenandelene ved opptreningsinstitusjonene samt 1 mill. kr til Granheim Lungesenter og 1 mill. kr. til Skibotn kurssenter for å bedre rehabiliteringstilbudet.
- 1 mill. kr. til Landsbystiftelsens bo- og omsorgstilbud til psykisk utviklingshemmede
- 5 mill. kr til personlige assistenter for funksjonshemmede
- 3 mill. kr til behandlingsreiser til utlandet også for barn med alvorlig eksem og astma
- 3 mill. kr til Kreftregisteret
- 3 mill.kr til frivillige avholdsorganisasjoner
- 2 mill. kr til Kompetansesenter for Tuberøs sklerose
- 1 mill. kr i økt støtte til arbeid for de døvblinde
- 1 mill. kr til en professorstilling for astma og allergi ved Voksentoppen
Fritt sykehusvalg for pasientene i 1998
Budsjettforliket i sosialkomiteen mellom Frp, KrF, Høyre og Sp sikrer pasienter fritt sykehusvalg i hele landet. Fritt sykehusvalg er en pasientrettighet, og det sikrer en bedre utnyttelse av landets samlede helseressurser, mener partiene. Det skal innføres fritt sykehusvalg i lov om pasientrettigheter. Denne loven skal fremleges for Stortinget i løpet av 1998.
Sykehusenes lokaler kan utnyttes på kveldstid til egen praksis
Forliket mellom de ikke-sosialistiske partiene innebærer at forholdene skal legges til rette for at offentlig ansatt helsepersonell kan benytte sykehusenes utstyr og lokaler til offentlig eller privat praksis på kveldstid.
