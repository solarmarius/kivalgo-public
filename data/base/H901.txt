
Oslo, den 21. april 1999
Sverre Hoddevik:
Et svik mot kysten!
Sentrumspartiene og AP stemte i dag ned Høyres forslag om å sette riksveifergene ut på anbud. Dagens fergetilbudet langs kysten dekker ikke bedriftenes og befolkningens transportbehov. Det har ved de siste års behandling av samferdselsbudsjettet ikke vært rom for økte bevilgninger til riksveifergene og det er lite som tyder på at det vil bli lett å få til økninger i årene som kommer. Man er derfor nødt til å få mer ut av midlene som fergesektoren disponerer for å kunne bedre tilbudet. Derfor fremmet Høyre forslaget om anbud. Det er klart dokumentert at anbud innen fergesektoren fører til store besparelser. Det er iverksatt prøveprosjekter med anbud og det første driftsåret sank tilskuddsbehovet med 23 prosent. Tallenes tale er klar. De innsparte midlene ønsker Høyre å bruke til å øke kapasiteten og bedre frekvensen.
Det er svært nedslående at partier som hevder å skulle tale distriktenes sak stemmer ned forslag om å bedre fergetilbudet. Fremkommeligheten blir ikke bedre av Bondevik-regjeringens forslag om å innføre 62 positivitetsagenter. Når man vet hvor stor betydning et bedret fergetilbud har for bosetting, sysselsetting og verdiskaping i Kyst-Norge representer sentrumspartienes og Arbeiderpartiets opptreden i denne saken et svik mot kystens befolkning, sier en skuffet Sverre Hoddevik.
