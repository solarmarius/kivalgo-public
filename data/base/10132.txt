
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
«Hvad vil NKP (Norges kommunistiske Parti)»
Denne brosjyre inneholder Norges kommunistiske partis plattform for sin deltagelse i årets stortingsvalg samt programmet for de kriserammede bønders kamp mot elendigheten og det forslag til lov om arbeidsløshetstrygd som Norges kommunistiske parti har utarbeidet og innsendt til stortinget uten at det er blitt behandlet.
De saker som inneholdes i disse dokumenter vil bli de brennende ved årets valg, ikke bare da, men i de kommende måneder utover. Bare ved en aktiv kamp for disse saker kan arbeiderklassen og den fattige befolkning i by og bygd komme ut av nøden og elendigheten. Bare en kamp for disse krav viser veien ut av kapitalismens kaos og frem til socialismen.
Det alt overskyggende spørsmål ved dette valg er arbeiderklassens samling til kamp mot reaksjonen og den fascistiske fare. Lykkes det ikke arbeiderklassen å skape denne kampens fellesfront vil den bli slått ned av den fremrykkende fascisme. Norges kommunistiske parti vil organisere denne felles kampfront. Derfor fortjener det alle ærlige og klassebevisste arbeideres støtte.
La valgkampen bety innledningen til skjerpet kamp mot borgerskapet ! La den bety arbeiderklassens samling til de avgjørende maktkampe, de som skal bringe den norske arbeiderklasse i forbund med de fattige bønder og fiskere makten i hendene !
Arbeidsfolk ! Slutt op om Norges kommunistiske parti !
Felles front mot kapitaloffensiven og reaksjonen.
Stortingsvalget og arbeiderklassens kampopgaver.
Norges kommunistiske partis kampprogram.
Til det arbeidende folk i Norge !
Stortingsvalget 16. oktober vil stå i den skjerpede krises og tilspissede klassekamps tegn. Aldri har forholdene for arbeiderne i industrien, for de arbeidsløse, for funksjonærene, for den fattige land- og fiskerbefolkning vært verre enn nu.
Der er ingen bedring å spore. Tvertimot må man vente en ytterligere forverrelse av det arbeidende folks stilling.
Det storting som nettop er opløst var det mest reaksjonære storting i Norge hittil . Det har ikke kunnet gjøre noe for å mildne krisen, for å avskaffe arbeidsløsheten eller stanse reaksjonens fremstøt. Det har optrådt aktivt som et redskap i kapitalistklassens hender. Det har øket toll- og skatteplyndringen, vedtatt en serie tvangs- og tukthuslover mot arbeiderorganisasjonene, oprettet statspolitiet og Leidangen til bruk mot arbeiderklassen og det arbeidende folk. Dette er foregått samtidig med at der konstateres 170.000 arbeidsløse i landet, med at nøden og elendigheten vokser i store deler av folket, samtidig med at lønningene for arbeiderne i bedriftene reduseres under trussler om masseopsigelser eller ved innskrenket arbeidstid.
Den kapitalistiske utbytning tiltar og antar brutalere og mer folkefiendtlige former. Under provokatøren Quislings ledelse vokser frem en fascistisk bevegelse, som åpent og kynisk tilstreber oprettelsen av et fascistisk diktatur og de samme tilstande som idag råder i Hitler-Tyskland og Mussolini-Italia.
Nye byrder, nye tukthuslover, nye reaksjonære anslag er i vente. Reaksjonen og fascismen rykker frem. Krigsfaren truer.
Det norske Arbeiderparti forsøker gjennem sine "venstre"førere å gi skinnet av at det er et revolusjonært parti. Hvordan ser det ut i virkeligheten ? Istedenfor å øve en aktiv motstand mot kapitalistenes angrep har Det norske Arbeiderparti gåt inn for samarbeide med borgerskapet. Det har ikke ført en politikk som tok sikte på å styrte kapitalistenes herredømme, men har falt arbeiderklassen i ryggen slik som det f.eks. gjorde det under skogsarbeidernes kamp i Åmot og i utallige andre tilfeller. Partiet har ført og fører åpen koalisjonspolitikk med det borgerlige Venstre og forhånet enhver aksjon mot boikottloven. Det spalter arbeiderklassens kampfront, spalter antikrigsbevegelsen og avslår det kommunistiske partis tilbud om enhetlig kamp mot kapitaloffensiven og fascismen og for arbeiderklassens frigjørelse. På denne måten er Det norske arbeiderparti delaktig i hele den reaksjonære politikk som borgerskapet fører og baner veien for fascismens fremmarsj. Socialdemokratiets parole om regjeringsmakten til Det norske Arbeiderparti endrer intet i partiets politikk. Det betyr bare at partiet forbereder sig på å overta regjeringen for å gjennemføre den samme politikk som socialdemokratiet idag gjennemfører i Sverige og Danmark.
Den vei Det norske Arbeiderparti følger er veien til "redning" av kapitalismen og for det arbeidende folk er dette veien til nøden og elendigheten og systematisk innskrenkning av de sociale og politiske rettigheter. Denne veien fører slik som i Tyskland nødvendigvis til det blodige fascistiske diktatur. Den norske arbeiderklasse må gå en annen vei. Op mot den kapitalistiske reaksjon, fascisme og krig stiller det kommunistiske parti parolen om kampen for den revolusjonære utvei av krisen, arbeiderklassens overtagelse av samfundsmakten som er det neste som kan sikre det arbeidende folk en tryggere og bedre fremtid. Bare den virkelige arbeidermakt slik som vi har den i Sovjet-Unionen har kunnet avskaffe den kapitalistiske utbytning og arbeidsløsheten. Bare der tilhører rikdomskildene det arbeidende folk og gjør teknikken og kulturen store fremskritt. Der bygges socialismen.
Det er denne vei Norges kommunistiske parti vil gå for å slå tilbake alle reaksjonære krefter. 0p mot socialdemokratiets koalisjonspolitikk og undfallenhet stiller Norges kommunistiske parti en kampens enhetsfront av arbeiderklassen og hele det arbeidende folk i Norge for å tilbakeerobre de sociale- og politiske rettigheter som i de siste år er blitt frarøvet arbeidsfolket, for å avskaffe tukthusloven og den reaksjonære boikottlov, for å høine lønningene, gjennemføre arbeidsløshetstrygd, for å stanse reaksjonens og fascismens fremrykning og for å forberede arbeiderklassen på overtagelse av samfundsmakten.
Norges kommunistiske partis representanter i stortinget vil virke i den nøieste kontakt med de arbeidende masser i by og bygd og er forpliktet til av all kraft å understøtte organiseringen av arbeidernes masseaksjoner utenom stortinget, i byer og industricentrer såvel som ute på landsbygden.
Som plattform for denne kamp opstiller Norges kommunistiske parti i første rekke følgende dagsaktuelle krav :
1. Arbeidsfolkets økonomiske krav.
A. For bedriftsarbeiderne:
Ingen lønnsreduksjoner, kamp for lønnsforbedring. Forbud mot rasjonert arbeid som betyr senkning i lønningene. Forkortelse av arbeidstiden til 7 eller 6 timer pr. døgn med full lønnskompensasjon. Like lønn for likt arbeide.
B. For skogsarbeiderne:
Kamp mot skogsbaronenes og kaksenes lønnstrykkpolitikk overfor skog- og landarbeiderne. Lovfestet 8-timersdag og 48-timers uke for landarbeidere og tjenestefolk på landsbygden. Opløsning av de fascistiske "frie" fagforeninger.
C. For de arbeidsløse:
Omfattende igangsettelse av offentlige arbeider (boligbygning, veier, broer, jernbaner, sykehus, arbeide i skogen, nydyrkning, idrettsplasser, osv.), avskaffelse av matlappsystemet og departementets spiseseddel. All understøttelse utbetales i kontanter. Forbud mot deportering av fattigunderstøttede (ophevelse av § 44 i fattigloven). Ved arbeids- og forhyringskontorene anvises arbeide til ordinær tariffmessig betaling med full arbeidsuke. De arbeider som henhører under fylke eller kommunene skal ydes statstilskudd i den utstrekning det er nødvendig for at arbeiderne kan betales efter tariffene således at alt nøds- og bidragsarbeide avskaffes.
Forhøielse av de kommunale bidrag til de arbeidsløse. (Her følger noen uleselige setninger.) Ingen ytterligere forringelse av bemanningsskalaen av 1918. Ophevelse av de foretatte forringelser. Øieblikkelig bevilgning til avhjelp av nøden blandt arbeiderne og småkårsfolket, særlig i bygdene, fiskeridistriktene og nødsdistriktene i Nord-Norge. Innførelse av arbeidsløshetstrygd på statens og arbeidskjøpernes bekostning, overensstemmende med Norges kommunistiske partis lovforslag.
D. For bønderne og fiskerne:
Innstilling av alle tvangsauksjoner over fattige bønders, småbrukeres og fiskeres hus, hjem og bruk. Strykning av de fattige bønders og småbrukeres gjeld. Øieblikkelig bevilgning av direkte krisehjelp til den fattige jordbruks- og fiskeribefolkning. Fritagelse for skatter for disse. Strykning av alle skatterestanser for de små og middelstore bønder og fattige fiskere.
Ophevelse av korntrygden.
Forøvrig vil partiet reise disse lag av befolkningen til kamp for de krav som er opstillet i partiets bondehjelpsprogram og - gjennem sine representanter i stortinget forfekte disse.
E. Ophevelse av fattigmannsskattene - effektiv beskatning av de store formuer og inntekter.
Avskaffelse av toll og avgifter på kaffe, sukker, tobakk og andre forbruksartikler. Forandring av skattelovene, slik at arbeiderne, småbrukerne og fiskerne fritas for skatt. Betydelige lettelser i skattetrekkene for småkårsfolk. De såkalte nullskatteydere beskattes efter hvad de uttar til personlig forbruk. 100.000 kroner ilegges 5 pct. og over 100.000 kroner 10 pct. formuesskatt. Den ekstraordinære beskatning av de store formuer og inntekter, dividender og tantiemer forhøies ytterligere. Alle bankhemmeligheter som muliggjør skattesnyteri opheves.
2. Mot reaksjonen og fascismen.
Kamp mot alle fascistiske fremstøt. Avskaffelse av statspolitiet og Leidangen.
Kamp for opløsning av de fascistiske organisasjoner som er rettet mot arbeiderklassen og de fattige bønder. Ingen bevilgninger til den borgerlige idrettsbevegelse. Ophevelse av tukthusloven og loven om ugildhet i kommunale styrer og utvalg. Kam mot alle former for tvangslover mot fagorganisasjonen og arbeiderbevegelsen. Ophevelse av meglingssystemet ved arbeidstvister.
3. Sociale og kulturelle krav.
Forbedring av de sociale tiltak. Innførelse av effektiv husleieregulering. Mot alle angrep på skolene og alle utslag av reaksjon på det kulturelle område. Effekt skolebespisning. Ophevelse av §245. Lovfestet arbeids- og fritid for hushjelp. For forbedring av arbeiderungdommens kår.
4. Strykning av alle utgifter til arbeiderfientlige formål.
Strykning av alle bevilgninger til hæren og flåten, til politiet, kongehuset, klassejustisen, kirken, Folkeforbundet og andre reaksjonære og klassefiendtlige formål.
5. Kampen mot krigsfaren, forsvar av Sovjet-Unionen.
Understøttelse av Sovjet-Unionens fredspolitikk. Forsvar av Sovjet-Unionen mot den imperialistiske intervensjonspolitikk og mot Norges deltagelse i en intervensjonskrig. Utløsning og understøttelse av masseaksjoner for å hindre produksjonen og transport av våben til krig mot Sovjet-Unionen og de undertrykte kolonifolk.
Klassefeller !
Reis kampen for disse krav. Forbered de avgjørende maktkamper, forbered arbeiderklassens revolusjonære seier over utbytterne !
Felles kampfront mot kapitaloffensiven og den fascistiske fare !
Til kamp mot det kapitalistiske slaveri !
For den proletariske revolusjon, for arbeidernes og bøndernes maktherredømme i Norge !
For et socialistisk Norge, et Sovjet-Norge !
Norges kommunistiske Parti (Avdeling av Den kommunistiske Internasjonale)
Veien ut av uføret.
Norges kommunistiske Partis bondehjelpsprogram.
Krisen i landbruket ruinerer stadig større deler av den arbeidende landbefolkning. Det er det kapitalistiske system som har ført til denne krise Det er ett land i hele verden - Sovjet-Unionen - hvor der ikke er noen krise. Der er det kapitalistiske system avskaffet og et socialistisk samfund er grunnlagt. I Sovjet-Unionen hersker ingen utbytning eller renteplyndring.
Finanskapitalens fremste representanter på landsbygden (Bondepartiet, Krisehjelper Quisling o.a ) lover gjeldslettelser og rentenedsettelser. Den russiske revolusjon strøk de fattige bønders gjeld og gav kirkens og de rike godseieres jord til bøndene og den arbeidende landbefolkning. Skremslene og truslene med at kommunistene vil ta jorden fra bøndene viser sig her i praksis at den er en nedrik bakvaskelse og sjofel agitasjon. Det er bankene og obligasjonseierne som i virkeligheten gjennem gjelds- og renteplyndringen har fratatt bøndene den virkelige eiendomsrett til jorden i det kapitalistiske Norge.
Utveien av krisen må derfor søkes i kamp med disse kapitalistiske profittinteresser som bare betrakter bøndene og den arbeidende befolkning som utbytningsobjekter. Den arbeidende bonde- og fiskerbefolkning i Norge må for å skaffe sig levelige kår og en trygg eksistens kjempe sammen med arbeiderklassen i byene og industrien mot deres felles fiender, storkapitalistene i byene, bankene og de store kakser på landet.
Den fattige landbefolkning må selv kjempe for sine interesser, hvis den ikke skal gå tilgrunne under den stadig økende krise og de økede trykk : Gjeld, skatter, avgifter, arbeidsløshet og avsetningsvanskeligheter.
Arbeiderklassen vil og må med det kommunistiske parti i spissen gå i bresjen for de fattige bønders og fiskeres interesser og krav, slik at hele det arbeidende folk i by og på land samlet og enhetlig kjemper for sine felles interesser og mål.
De nærmeste kampkrav er :
Mot gjeldsbyrden.
Gjeldsbyrden på småbøndenes, skog- og landarbeidernes og fiskernes eiendommer utgjør minst 1750 millioner kroner.
Denne gjeld må strykes.
Renter og omkostninger på denne gjeldsbyrden til bankene og deres håndlangere utgjør minst 120 millioner årlig.
Bort med denne tvangsavgift til finanskapitalen.
For å inndrive denne gjeld foretas hvert år tusener av tvangsauksjoner, tusener av familier kastes ut fra sine hjem og bruk og prisgis arbeidsløsheten og den ytterste fattigdom.
Disse tvangsauksjoner må stanses !
Overalt må det dannes bondehjelpskomiteer, boikottkomiteer eller aksjonskomiteer som organiserer den solidariske optreden ved hindring og boikott av tvangsauksjonene.
Mot arbeidsløsheten.
Titusener av skog- og landarbeidere, småbrukere og fiskere, deres sønner og døtre mister hele sin arbeidsinntekt og bifortjeneste ved den kroniske massearbeidsløshet og som nedsetter deres evne til å oprettholde sin eksistens og beholde sine bruk. Massearbeidsløsheten i by og på land betyr en nedsettelse av massenes kjøpeevne med 4-500 millioner kroner årlig.
Vi krever øieblikkelig igangsettelse av arbeide for alle til tariffmessig lønn.Det må igangsettes bygging av veier, boligbygging, skole- og kommunehus, bureisningstiltak, skogskulturarbeider osv.
Vi krever full understøttelse for alle arbeidsløse (for hele arbeidsløshetsperioden) og hurtig gjennemførelse av Norges kommunistiske partis lovforslag om arbeidsløshetsforsikring.
Mot lønnstrykket.
Arbeidskjøperne og staten driver en uhørt lønnstrykkpolitikk overfor skog- og landarbeiderne. På landsbygden søkes lønnstrykket gjennemført ved hjelp av fascistiske - såkalt "frie" - fagforeninger. Gjennemførelsen av disse lønnsnedslag senker massenes levenivå med hundrer av millioner kroner og innskrenker ytterligere avsetningen av landbruksprodukter. Vi krever ikke et øres lønnsnedslag ! Ned med de "Frie" fagforeninger !
Jord og skog til den fattige landbefolkning !
Landets samlede dyrkede jordareal er ca. 7 1/2 mill. mål. Herav eier omkring 5000 storbruk ca. 7 1/2 mill. mål dyrket jord og et ennu større areal udyrket, men dyrkbar jord, foruten de uhyre skogsarealer på godseieres og aksjeselskapers hender.
Vi krever : Ekspropriasjon uten erstatning av prestegårder og andre embedsmannsgårder og av de store godseieres jord og skog og fri fordeling av nødvendig jord (og skog til husbehov) til de jordhungrende småbønder og skog- og landarbeidere !
Fritt trevirke til byggematerialer og brensel i almenninger, stats- og kommuneskoger og i de store private skoger.
Bidrag til gjødsel og utsed.
Nesten alle arbeiderbønder og småbrukere er forhindret fra å få den fulle nytte og utbytte av sitt bruk, fordi de i sin fattigdom mangler midler til innkjøp av utsed og kunstgjødsel. Vi krever tilstrekkelig bidrag til utsed og kunstgjødsel til alle som trenger det.
Nydyrking og bureising.
Millioner av mål dyrkbar jord ligger udyrket, mens titusener av landsbygdens befolkning er fordømt til arbeidsløshet og uvirksomhet. Vi krever tilstrekkelig bidrag (ikke lån) til nydyrking og bureising for alle som vil ta fatt.
Mot skatteplyndringen !
Den direkte stats- og kommuneskatt for den arbeidende land- og fiskeribefolkning utgjør minst 50 mill. kroner. Vi krever fullstendig avskaffelse av denne skattebyrde og eftergivelse av skatterestanser for småbrukere, skog- og landarbeidere og fiskerne.
Nedsettelse av skattene for de middelstore bønder. Tollskatter og avgifter som trygger den arbeidende bonde- og fiskeribefolkning ved innkjøp av matvarer, redskaper og maskiner, kraftfor og gjødsel fordyrer produktene for det arbeidende folk i by og på land og bidrar til å vanskeliggjøre avsetning av bondeproduktene ytterligere. Vi krever ophevelse av disse tollskatter og avgifter.
Mot alle tvangsavgifter.
Slutt på tvangsorganisering i fleske- og melkecentraler og andre monopolorganisasjoner til fordel for bankkapitalen. Full frihet for alle som vil stå utenfor. Ophevelse av enhver tvangsavgift til disse centraler.
Front mot den borgerlige reaksjon og fascismen.
Reaksjonen øker og truer med å berøve arbeidsfolket den siste rest av demokratiets rettigheter. Det kommunale selvstyre avskaffes, departementsdiktaturet, byråkratismen og korrupsjonen griper mer og mer om sig. De fascistiske krefter truer med å oprette et finanskapitalistisk diktatur verre enn noensinne. Politi og statspolitimilitær og vebnede fascistorganisasjoner, fascistiske streikebryterorganisasjoner ("Arbeidets Frihet") blir brukt for å underkue arbeiderne og de fattige bønder og fiskere. Bøndene og fiskerne må derfor bli med i en felles kampfront med arbeiderklassen mot den borgerlige reaksjon og fascismen.
Kampen mot krigsfaren.
Motsetningene mellem de kapitalistiske stater og mellem disse og Sovjet-Unionen øker faren for nye kriger. Også Norge vil bli trukket inn i krigen. De fascistiske krefter forbereder allerede dette. For bonde- og fiskeribefolkningen vil dette bety store ofre både økonomisk og ved en blodig nedslaktning av bonde- og fiskeriungdommen. Sammen med arbeiderklassen må den fattige bonde- og fiskeribefolkning opta kampen mot den imperialistiske krig og for forsvar av Sovjet-Unionen, avskaffelse av bevilgninger og andre økonomiske byrder til det kapitalistiske militærvesen.
For å gjennemføre disse krav må det skapes samarbeide og forbund mellem arbeiderklassen og de arbeidende bønder og fiskere.
Reaksjonen forsøker å fremme industri- og bankkapitalistenes interesser ved å sette den arbeidende landbefolkning op mot industri- og byarbeiderne. Det kommunistiske parti roper til hele den arbeidende bonde-og fiskeribefolkning at den bare kan bedre sine kår og skaffe sig en sikker og trygg eksistens ved å oprette et kampforbund sammen med industri- og byarbeiderne mot kaksene, storbøndene og skogbaronene, industriherrene og bankene og deres stat og deres regjering. De russiske arbeidere og bønder erobret jorden for sig og skapte sig frihet, og har dermed vist den eneste vei ut av krisen. Det er den vei som også de norske arbeidere, bønder og fiskere må gå.
For bedring av arbeidernes og bøndenes kår !
For en virkelig arbeider-, bonde- og fiskeriregjering !
For et socialistisk Norge !

Evaluation Only. Created with Aspose.Words. Copyright 2003-2024 Aspose Pty Ltd.
