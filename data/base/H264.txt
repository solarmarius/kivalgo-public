
Stortinget, 25. mars 1996
Pressemelding fra Annelise Høegh, Høyre
Åpen høring om tvangsloven overfor psykisk utviklingshemmede.
Høyre vil foreslå at Sosialkomiteen i Stortinget skal arrangere åpen høring om O.prp. nr. 58 (94-95) om bruk av tvang og makt overfor personer med psykisk utviklingshemming før innstilling avgis senere i vår.
De siste måneders debatt om lovforslaget har avdekket strid om lovforslaget som ikke fremkommer i høringsuttalelsene til lovforslaget. Da det ble reist tvil om lovforslaget var i pakt med internasjonale menneskerettighetskonvensjoner, tok Høyre initiativ til å utsette stortingsbehandlingen og be Regjeringen om en tilleggsproposisjon. Dette arbeidet er forsinket slik at nytt forslag ikke fremlegges før etter påske. Etter at sosialkomiteen utsatte saken, har det også fremkommet svært delte syn på omfanget av tvangsbehandling og mulighetene til bruk av alarm-, varslings og observasjonssystemer.
Høyre mener det er viktig at Stortinget og almenheten kan få det bredere beslutnings-grunnlag en åpen høring kan gi, der representanter for myndighetene, de berørte og deres pårørende, faggrupper og andre innkalles til å fremlegge sine syn. For Høyre er det viktig å få frem alle syn før vi tar endelig standpunkt til lovforslaget
