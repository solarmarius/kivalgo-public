
14. april 2000
Det har vært stor aktivitet på medlemsfronten i Høyre så langt i år. Særlig har det i tiden etter regjeringsskiftet både vært endel ut- og innmeldelser i partiet. Totalt har Høyre ca 55.000 medlemmer, hvorav 375 har meldt seg ut og 158 inn etter 9. mars.
Den første uken etter regjeringsskiftet var det en klar overvekt av utmeldelser  279 mot 56. Men trenden er nå snudd: Den siste måneden var det en overvekt av innmeldelser i partiet, med 102 mot 96.
Ser vi året under ett er det tilnærmet balanse i bevegelsene, i og med at det totalt sett er registrert 395 innmeldelser siden 1. januar. Før 9. mars var det svært få aktive utmeldelser.
- Etter hvert som vi i større grad nådde ut med vår oppfatning av det som skjedde, har vi registrert en dreining i positiv retning når det gjelder medlemsutviklingen, sier generalsekretær Eirik Moen.  Flere som nå melder seg inn gir uttrykk for det, ved at de sier rett ut at de ønsker å være medlem i et parti som viser at det står for noe og er til å stole på, opplyser han.
