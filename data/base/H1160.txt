
8. mai 2001
Høyres Stortingsgruppe
Jan Tore Sanner
SAKSORDFØRER OLJEMELDINGEN
Stortingets Energi og miljøkomite valgte i dag komiteens nestleder Jan Tore
Sanner fra Høyre som saksordfører for Stortingsproposisjon nr. 36 om eierskap i
Statoil og fremtidig forvaltning av SDØE.
"Det er viktig å etablere et bredt flertall i Stortinget slik at petroleumssektoren kan sikres forutsigbare rammebetingelser. Målet med arbeidet må være en
omlegging av petroleumspolitikken for å øke verdiskapingen på norsk sokkel og
gi Statoil muligheter for videre vekst både i Norge og internasjonalt," sier Sanner i en kommentar
Sanner tar sikte på en fremdrift som gjør at komiteen kan avgi sin innstilling før
påske.
