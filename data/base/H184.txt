
Oslo, den 09. april 1996.
Jan Petersen med NATO-parlamentarikerne til Moskva onsdag-fredag.
Høyres leder, Jan Petersen, deltar onsdag 10. april til fredag 12. april på møte med North Atlantic Assembly, NATO's parlamentarikerforsamling, i Moskva. NATO-parlamentarikerne vil ha møte med den nyvalgte Dumaen og med Føderasjonsrådet. Det vil også være møter i Utenriksministeriet og Forsvarsministeriet.
Jan Petersen er Generalrapportør i forsamlingens Politiske komite, og vil sammen med delegasjonslederen, Claude Marcus fra den franske nasjonalforsamlingen, spille en nøkkelrolle i drøftelsene.
Drøftelsene vil omfatte en rekke sikkerhets- og utenrikspolitiske temaer som NATO-utvidelse, samarbeidsmuligheter NATO-Russland og Russlands ambisjoner i det tidligere Sovjet-Unionen.
