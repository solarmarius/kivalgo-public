
Pressemelding, Høyres Stortingsgruppe, 2. september 1997
Bjørn Hernæs (H)
Styrk sikkerheten for arbeidstagere i rovdyrutsatte områder
I Hedmark har det vært særlig en alvorlig nesten-ulykke med rovdyrangrep på menneske. Mannen reddet seg unna ved å klatre opp i et tre. Både arbeidsgivere og enkelte politikere foreslår å utstyre folk som arbeider i skogen med skytevåpen for å verge seg.
Stortingsrepresentant Bjørn Hernæs fra Hedmark mener at situasjonen er alvorlig. Han krever at ansatte i skogbruksnæringen må ha et vern som gjør dem trygge på arbeidsplassen. Han skriver derfor brev til kommunalministeren, miljøvernministeren og justisministeren for å få klarlagt regelverket på området, og hvilke tiltak arbeidsgiverne kan iverksette for å verge ansatte mot rovdyrangrep.
