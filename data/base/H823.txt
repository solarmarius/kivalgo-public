
Oslo, den 8. desember 1999
Stortingsrepresentant Sverre Hoddevik:
Endringer i byggeforskriftene - for lite og for sent!
Det er gledelig at Regjeringen nå endelig gjennomfører forenklinger i byggesaksforskriftene. Det er over et år siden Stortinget vedtok Høyres forslag om at slike forenklinger skal gjennomføres. Byggesaksreformen ble innført 1. juli 1997 og har medført økt byråkrati og økte kostander både for kommunene og byggenæringen. Særlig vanskelig har det vært for selvbyggere og de små bedriftene i byggebransjen. Derfor har Høyre i lang tid presset på for å få til forenklinger og forbedringer. Dessverre har det ikke vært flertall for en total gjennomgang av byggesaksbehandlingen; regjeringspartiene og Arbeiderpartiet har stoppet det.
Det er positivt at det endelig skjer forenklinger i byggesaksforskriftene. Det er fortsatt mye som bør forenkles og Regjeringens innsats er ikke imponerende. Det har lett for å bli for lite og for sent, sier Sverre Hoddevik.
