
Created with an evaluation copy of Aspose.Words. To remove all limitations, you can use Free Temporary License https://products.aspose.com/words/temporary-license/
Orden, Rettferd, Fred.  

Nasjonal samling.  
I: Valgprogrammer 1933


Nasjonal Samling vil delta aktivt i stortingsvalget 1933 på følgende  

VALGPROGRAM:  
Nasjonal Samling vil støtte de stortingskandidater, egne og andre partiers som på forhånd binder sig til å danne en Nasjonal blokk i Stortinget bygget på et nasjonalt, samfundsmessig, og kristelig livssyn. På grunnlag av denne blokk skal organiseres en Nasjonal Regjering uavhengig av den vanlige partipolitikk. Denne nasjonale regjering skal i første rekke virkelig gjennemføre følgende forholdsregler som er påtrengende nødvendige:  

1.  
Lov og rett skal håndheves uavkortet. Det skal gjøres slutt på slendrian og sløseri i det offentlige stell, og på enhver form for foreningstyranni og revolusjonspolitikk i Norge. Det offentlige arbeidsområde skal rasjonaliseres og planmessig innskrenkes til det absolutt berettigede og helt nødvendige, med størst mulig næringsfrihet, størst mulig frihet for den enkeltes tiltak og utfoldelse, og med hel og ubetinget beskyttelse av frihet til å arbeide, til å gi arbeid og ta arbeid.  

2.  
Det skal gjennemføres en planmessig sanering av de økonomiske og finansielle forhold, derunder en fyldestgjørende ordning av gjeldsforholdene, særlig i kommunene og for bønder, småbrukere og fiskere.Forholdene skal tilrettelegges for en lønnsom produksjon. Skattene skal bringes ned og begrenses, målet: Stat- og kommuneskatt sammenlagt skal ikke overskride 10 prosent (10 prosent samskatt).  

3.  
Det skal gjennemføres virkelig effektive tiltak for å bli kvitt arbeidsløsheten. Med størst mulig adgang for private tiltak skal iverksettes en nasjonal flerårig plan for bestemte nasjonale arbeidsopgaver, og forsorgen avlastes til fordel for produktiv virksomhet. I samarbeid med kommunene og med næringslivets menn skal alt settes inn av vilje, makt og midler for å tilrettelegge forholdene slik at alle krefter kan komme i arbeid, og alle få i det minste et rimelig levebrød. Det gjelder å lette tilpasningen mellem den tekniske utvikling og samfundet, og planmessig å utnytte folkets og landets muligheter i det små som i det store.  

4.  
Det skal gjennemføres en rettferdig samfunds-økonomisk lovgivning over alle klasseinteresser til organisasjon av det solidariske samfund. Klassekampen og den sociale ufred skal overvinnes, og arbeidsgivere og lønnsmottagere skal enes i samarbeid om sin felles nærings trivsel i den nasjonale produksjons tjeneste.  

5.  
En bestemt nasjonal vilje i vår handelspolitikk og vår utenrikspolitikk.   

Evaluation Only. Created with Aspose.Words. Copyright 2003-2024 Aspose Pty Ltd.
