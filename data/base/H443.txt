
Høyres stortingsgruppe (15. Mai 1997) pressemelding
Fra Bjørn Hernæs
Innsjekking på Oslo S
Delvis innsjekking på Oslo S når hovedflyplassen åpner på Gardermoen, men samferdelsministeren skyver flyselskapene foran seg når det gjelder full innsjekking.
Samferdselsminister Sissel Rønbeck lover delvis mulighet for å sjekke inn på Oslo S i forbindelse med åpningen av Gardermoen 8. oktober 1998, men passasjerene må sannsynligvis selv ta med seg bagasjen på toget.
Dette er ikke optimalt for passasjerene. Det er det heller ikke at det ikke kan sjekkes inn under selve togturen. Statsråden gir en viss åpning for full insjekking på Oslo S., slik det er på enkelte hoteller, men skyver avgjørelsen over på flyselskapene. Jeg har derfor i dag skrevet til SAS og Braathen og bedt om deres medvirkning til en slik service.
