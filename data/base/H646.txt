
Oslo, den 14. oktober 1998
Sverre Hoddevik, kommunalkomiteen
Endringer må til!
På bakgrunn av et initiativ fra Høyre behandlet Stortinget i går forslag til forenklinger i plan- og bygningsloven. Et enstemmig Storting ba Regjeringen følge opp de konkrete forslagene fra Høyre om forenklinger av forskriftsverket. Dessverre gikk regjeringspartiene og Arbeiderpartiet sammen om å stoppe et forslag der byggesaksreformen skulle evalueres innen sommeren 1999. Der skulle byråkratiseringen og skjemavelde i kommunene og byggebransjen som følge av reformen kartlegges, samt virkningene for småbedriftene i byggebransjen.
Bakrunnen for Høyres initiativ er de store problemene byggesaksreformen har medført for kommuner og byggenæringer. Det har skjedd en kraftig byråkratisering, kostnadene har steget og saksbehandlingstiden har økt. Mange små bedrifter med dyktige håndverkere står i fare for å måtte gi opp sin virksomhet på grunn av problemene. «For Høyre er dette en svært viktig sak og vi vil følge opp saken for å sikre at den nødvendige forenklingen vil bli gjort, dette er bare første skritt», sier Sverre Hoddevik.
