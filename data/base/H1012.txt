
8. desember 2000
Høyres Stortingsgruppe
Oddvard Nilsen:
Stortingsflertallet går imot å innføre ungdosmkort nå!
Oppslagene i media i dag om at Stortinget har vedtatt at det skal innføres et eget ungdomskort, slik at det blir billigere for ungdom å reise kollektivt, er dessverre ikke riktig. Høyre fremmet forslag om innføring av et slikt ungdomskort, men fikk bare støtte fra SV. Ap og sentrumspartiene støttet ikke forslaget, men har sagt at de vil vurdere det på nytt på et senere tidspunkt.
Høyres forslag innebærer at staten subsidierer hvert ungdomskort med 100 kr. pr. måned. Kortet skal gjelde på alle kollektivmiddel. Ordninger er innført med stor suksess i flere fylker, og Høyres forslag innebærer at ordningen blir innført i hele landet. I Rogaland koster et månedlig ungdomskort 250 kr. Med Høyres opplegg ville de unge kun betale 150 kr.
Det er viktig at ungdom læres opp til å bli gode kollektivbrukere slik at de også reiser kollektivt i fremtiden. Det er derfor meget skuffende at Arbeiderpartiet og sentrumspartiene ikke vil forplikte seg til å gi ungdom et billig og godt kollektivtilbud, sier Oddvard Nilsen.
