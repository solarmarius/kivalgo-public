
Stortinget, 25. november 1996
Pressemelding fra Kristin Krohn Devold (H), leder Bedriftskanalen
Overtids-unntak for leger viser Ap-dobbeltmoral
Morgennyhetenes oppslag om overtids-unntak for leger dokumenterer at Regjeringen nå forskjellsbehandler store offentlige bedrifter i sentrale strøk - og små private bedrifter i distriktene:
- Legene har fått unntak for overtidsreglene, fordi det er mangel på leger. Bedriftene får ikke unntak, når de har samme mangel på kvalifisert nøkkelpersonell.
- Det er ansvarlig å skjære i mennesker på overtid, men uansvarlig skru på en båt.
«Vi har ikke bare et samfunn av aktive og passive bedriftseiere. Vi har et samfunn av aktive og passive Arbeiderpartipolitikere. Mens bedriftens eiere pga. delingsmodellen blir passive, blir passive Arbeiderpartifolk i byråkratiet stadig mer aktive.
- Arbeidsformidlingens leder, tidligere Ap-politiker Ted Hanisch, har monopol på formidling av arbeidskraft, hvilket han ikke klarer.
- Arbeidstilsynets leder, tidligere Ap-politiker Ivar Leverås, anmelder bedrifter som jobber for mye overtid.
- Men helseminister Hernes skaffer unntak for sin sektor, sykehussektoren.
Ingen som tar bedriftene rundt om i Norge på alvor, enten de tilhører Senterpartiet eller Arbeiderpartiergjeringens «Husbyggerlag», kan la denne loven bli stående,»
sier Kristin Krohn Devold.
