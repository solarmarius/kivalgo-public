
Oslo, den 24. mars 2000
Jan Tore Sanner
Meningsløst purregebyr
Som følge av en feil i Toll- og avgiftsdirektoratet har en rekke bileiere ikke mottatt krav om betaling av årsavgift. Selv om manglende betaling skyldes en åpenbar feil fra tolletatens side, sendes det likevel ut krav om purregebyr til de som ikke har betalt.
Høyres Jan Tore Sanner tar opp denne saken i Stortingets spørretime onsdag 29. mars, og spør Finansministeren hva han vil gjøre for at det urimelige purregebyret ikke blir krevd inn.
Det er meningsløst at staten skal kunne kreve inn purregebyr for en regning som ikke er sendt til riktig adresse. Jeg håper statsråd Schjøtt-Pedersen vil starte sin finansministerkarriere med å vise den nødvendige fleksibilitet i denne saken, og at han ikke bare viser til regelverket. Dette er ikke et spørsmål om hva som står i regelverket, men hva folk oppfatter som rett og rimelig når staten har gjort en tabbe. sier Jan Tore Sanner i en kommentar.
