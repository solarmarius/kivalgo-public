
Hedmark Unge Høyre, 10. januar 1998
Jan Petersen, Høyres leder
Regjeringen må ikke begrense import fra u-land
- Regjeringen misforstår solidaritetsbegrepet hvis de trordet handler om å gi størst mulig almisser til de fattige landene istedet for å gi dem muligheter for å greie seg på egen hånd. Å begrense importen fra de minst utviklede land for å beskytte egne næringer er antakelig den minst solidariske handling regjeringen kan foreta.
- Jeg har merket med at landbruksminister Kåre Gjønnes vurderer å redusere importen av roser og kjøtt fra såkalte MUL-land. Ordningen med ubegrenset tollfri import av roser og kjøtt fra Afrika er under vurdering fordi de norske produsentene av roser synes konkurransen i markedet har blitt for tøff.
- Jeg håper virkelig ikke at dette er saken KrF skal gi til Senterpartiet som plaster på såret for manglende gjennomslag i høst. Handel er et utviklingsfremmende virkemiddel som betyr langt mer enn bistand for de fleste utviklingsland og jeg ser til min glede at Bistandsministeren synes å ville stå imot presset fra Landbruksministeren. Regjeringen bør forstå at land som Botswana, Tanzania og Uganda trenger den næringsutvikling og de inntekter de kan få. Det er dette utviklingshjelp egentlig handler om - ikke om hvor mange prosenter av BNP som er overført fra Norge til u-land, uttaler Petersen.
