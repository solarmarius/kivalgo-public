
Pressemelding, 4. september 1997
Jan Petersen
Høyres studierente gir tid tilbake til familien
I sommer fikk Høyre gjennomslag for å legge om rentefastsettelsen slik at studielån får markedets beste rente. Med Høyres system ville studielånsrenten i dag ha vært på 3,8 prosent, ikke 5,5 prosent. Effekten vil bli betydelig for unge i etableringsfasen.
La oss ta et regneeksempel. En person som tar fullt studielån for å ta hovedfag, vil ha et lån på 270.000 og et par 540.000 i lån. For å betale tilbake lånet med renter, må de to betale 11 140 kroner hvert kvartal i 20 år. Med Høyres modell hadde de to spart 6000 kroner i året - det ville bli 120 000 kroner i løpet av hele tilbakebetalingstiden.
Penger er tid. Romsligere familieøkonomi betyr at unge familier kan bruke mer tid på hverandre. De kan jobbe mindre overtid, kjøre barna til barnehage i stedet for å vente på buss, eller velge å være hjemme med barna i stedet for å sende dem i barnehage mens de er små, sier Høyres leder, Jan Petersen.
Familien er den viktigste og mest stabile ramme om barns oppvekst. Foreldrekontakt gir barn forbilder. I familien er det de følelsesmessige båndene som er grunnlag for oppdragelsen. Dette styrker omsorg, omtanke og pliktfølelse mellom mennesker, på en måte som offentlige institusjoner ikke kan erstatte.
Derfor vil Høyre gi tid tilbake til familiene ved hjelp av senket studielånsrente, lavere skatt og kontantstøtte, sier Jan Petersen.
Høyres studielånmodell - praktiske konsekvenser for et ungt par med lang utdannelse.
Sofa fra Econ 15.000,-
Barneseng 1.200,-
Bord 3.800,-
Mitsubishi Galant 1986 modell 60.000,-
Libero bleier, Collett morsmelk og Nestle barnemat 40.000,-
Spart på studielånet 120.000,-
