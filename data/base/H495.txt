
Pressemelding, Møte i Mosjøen. 22. august 1997
Jan Petersen med utfordring til Rønbeck:
Planlegger Rønbeck veiutbygging ut fra stortingsflertallets vedtak eller Regjeringens?
Rønbeck må svare:
Stortinget vedtok under behandlingen av veiplanen for 1998-2001 Høyres forslag på en ekstrasatsing til veiformål på 5,3 milliarder utover regjeringens forslag.
Etter den tid har samferdselsminister Rønbeck ved flere anledninger sådd tvil om hvorvidt hun i planleggingen av samferdselspolitikken har tenkt å følge opp tilleggsbevilgningen, eller om hun har tenkt å planlegge ut fra regjeringens tafatte nivå, sier Høyres leder Jan Petersen som nå utfordrer Rønbeck til å svare. Han legger til: Hvis Rønbeck ikke svarer, vil jeg konfrontere Jagland med spørsmålet i vår duell i Bergen på mandag.
Høyre vil satse på vei:
Det er en klar sammenheng mellom gode kommunikasjoner og mulighetene til å skape materiell velferd. Store avstander, spredt bosetting og en meget åpen økonomi gjør Norge som nasjon spesielt avhengig av gode transportløsninger. Derfor er det god og fremtidsrettet investering å bruke penger til å tilrettelegge for bedre forhold i distriktene.
Bedre veier fører også til bedre trafikksikkerhet med flere menneskeliv spart, reduserte kostnader for næringslivet, færre køer og reduserte miljøutslipp.
Høyres forslag i nasjonalbudsjettet for bedre veier i Nordland:
Nordlands veiramme er åpenbart for lav. Høyre satset i inneværende stortingsperiode 5-600 millioner mer pr. år enn hva regjeringen foreslo, og vi akter å fordoble denne innsatsen i perioden 1998 - 2001.
Konkret for Nordland ønsket Høyre på statsbudsjettet for 1997 å bevilge 49 millioner ekstra til veier i Nordland:
- 30 mill til forsering av E6
- 10 mill til E10 Tjeldsund (vedtatt)
- 4 mill til E10 Lofoten (vedtatt)
- 5 mill til opprustning av riksvei 812 "Dugnadsveien"
Konsekvensene av Arbeiderpartiets politikk for Nordland:
- sterk nedprioritering av E6
- Null oppfølging av en lang rekke Riksveiprosjekter
- Svak innsats for ras- og trafikksikring
- Løftebrudd i saken om Sundøybrua
Regjeringen har dessuten lagt opp til at fylkenes egenandel ved utbygging skal øke fra 40 til 50 prosent. Det betyr at en rekke riksveier blir droppet. Igjen en svekkelse av investeringene i alle deler av landet.
Høyres forslag for vei-investeringer i Nordland i veiplanen 1998-2007:
Nordland er det fylket Høyre har prioritert høyest når det gjelder bevilgninger utover regjeringens budsjett. Høyre fikk vedtatt en økning av riksveibevilgningen til Nordland på 450 millioner i perioden 1998-2001 og 1250 millioner kroner i perioden 1998-2007. I tillegg fikk Høyre vedtatt betydelig økte stamveibevilgninger. På toppen av dette er det avsatt 500 millioner til fylkesveier og 500 millioner til rassikringstiltak for perioden 1998-2001. Også Nordland vil nyte godt av disse midlene.
1. Høyres prioritering av riksveiprosjekter i Nordland utover regjeringens forslag
Bro til Sundøy
Ferge fra Bodø til Leknes
2. Høyres forslag til stamvei-investeringer i Nordland:
Rute 3. E6 Trondheim-Fauske med tilknytninger til Riksgrensen/Storlien (E14),
Riksgrensen/Umbukta (E 12) og Bodø (Rv 80)
Rute 4. Fauske- Nordkjosbotten (herunder E 10 Lofotens fastlandsforbindelse).
Rammer 1998-2001 1998-2007
Arbeiderpartiet 300 980
Høyre 400 1295
Høyre går inn for å videreføre igangsatte prosjekter. I tillegg bygges/forseres strekningene Jevika-Selli, Osen-Korgen,
Saltdalen +Rv77 og E6 Finneidfjord.
Høyres forslag innebærere at stamveiruten med tilfredsstillende standard øker fra 44 til 52 %.
