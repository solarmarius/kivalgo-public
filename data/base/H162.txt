
Stortinget, 4. oktober 1996
Pressemelding fra Høyres kommunalpolitiske talsmann, Tore A. Liltved
Svært uheldig å redusere den kommunale skattøren
Regjeringens forslag om enda en gang å redusere den kommunale skattøren gir grunnlag for sterk bekymring. På få år er kommunenes skattøre fra lønnsmottagere redusert fra 13,5 til 11,0 % og fylkeskommunenes skattøre redusert fra 7,5 til 6,5 %. Regjeringens forslag innebærer at kommunenes avhengighet av staten blir langt sterkere enn hva som ville vært situasjonen ved en høyere skattøre. Forslaget innebærer også at kommuner som har satset på å utvikle et selvstendig inntektsgrunnlag.
Høyre vil i likhet med tidligere år stemme mot regjeringens forslag. Høyre håper denne gang på støtte fra Senterpartiet som gjentatte ganger har støttet regjeringens reduksjoner av skattøren.
Arbeidsmarkedstiltak
Høyre vil foreslå reduksjoner i de omfattende sysselsettingstiltakene regjeringen legger opp til. I en situasjon hvor hvor ledigheten synker også i Norge foreslår regjeringen å øke sysselsettingstiltakene i første halvår 1997 til 34.000 Dette er en økning fra 32.500 i annet halvår 1996. Høyre vil istedet konsentrere innsatsen rundt kjerneområder som bl.a. helse, justis og samferdsel.
