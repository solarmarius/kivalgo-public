www.frp.no
FREMSKRITTSPARTIETS 
PRINSIPPER 
2009 - 20132 Fremskrittspartiets prinsipprogram 2009-20013
3 Fremskrittspartiets prinsipprogram 2009-20013
innhold
ideologisk grunnlag  ......................................................................... 4
Fremskrittspartiets prinsipper  .......................................................... 4
Demokrati  ....................................................................................... 5
• Toleranse  .................................................................................. 5
• Frihet  ........................................................................................ 5
• Personlig frihet og personvern  .................................................. 5
• Eiendomsrett  ............................................................................ 5
• Ytringsfrihet  .............................................................................. 5
• Religionsfrihet  .......................................................................... 5
• Valgfrihet  .................................................................................. 5
• Statsstyret  ................................................................................ 5
• Lokalt selvstyre  ........................................................................ 6
• Folkeavstemning  ...................................................................... 6
• Likestilling  ................................................................................ 6
• Kirke og stat  ............................................................................. 6
• Frivillige organisasjoner  ............................................................ 6
Markedsøkonomi for fritt næringsliv og velstand  .............................. 6
energi  .............................................................................................. 7
Miljø og klima  .................................................................................. 7
Trygghet for liv og eiendom  ............................................................. 8
Norge og verden  .............................................................................. 8
Forsvar og sikkerhet  ........................................................................ 9
Valgfrihet for foreldre og likebehandling av barn  .............................. 9
Helse og omsorg  ............................................................................. 9
Arbeid og velferd  ........................................................................... 10
Utdanning og forskning .................................................................. 10
Transport og kommunikasjon  ........................................................ 10
kultur og idrett  ............................................................................... 114 Fremskrittspartiets prinsipprogram 2009-20013Ideologisk grunnlag
Fremskrittspartiets ideologiske grunnlag, libera-
lismen, tar utgangspunkt i at folk selv er bedre i stand enn politikerne til å bestemme hva som er 
best for seg og sine. Vi tror ikke at formynderi og 
sentraldirigering er egnet til å skape velstand 
eller lykke for enkeltmennesket. Ettersom ethvert 
menneske er unikt, kan man ikke finne én felles-
skapsløsning som passer alle. Vi ønsker derfor 
mer individuell frihet og ansvar for enkeltmen-
nesket. 
Frihet for enkeltmennesket forutsetter at den enkelte selv i større grad 
tar ansvaret for seg selv og sine egne handlinger. Vårt menneskesyn 
baserer seg på en overbevisning om at enkeltmennesket har evner til 
å styre seg selv og ta konsekvensene av egne valg. På et generelt plan 
er det også viktig at den enkelte har en følelse av personlig ansvar for sine handlinger. Dette betyr at folk flest bør få en større anledning til å 
ta vare på seg selv og sin familie, med et minimum av statlig kontroll 
og styring. Det innebærer også at gale valg, som kriminell virksomhet, vil få større konsekvenser enn i dag. 
Et liberalt menneskesyn bygger på at alle mennesker er forskjellige og 
skal vises verdighet. Dette må også gjenspeiles i behandlingen av men -
nesker som mottar offentlige tjenester. Den beste måten å ivareta men -
neskers ulike behov på er ved å la dem få valgfrihet til å avgjøre hvem 
som skal yte tjenester de får innvilget. Dette betyr blant annet at alle 
mennesker som mottar offentlige tjenester, skal få respekt for sine 
individuelle valg, og ikke umyndiggjøres.
Fremtidens velferd er avhengig av nytenkning og vilje til å arbeide for 
å produsere verdier. Dette kan kun virkeliggjøres ved at enkeltmen -
neskers skaperevne slippes fri. Uten arbeidstakere og arbeidsgivere, de 
som fremstiller varer og tjenester, ville det heller ikke vært noe å fordele 
eller forbruke. Det politiske ansvaret for å øke velstandsnivået i samfun -
net bør derfor ligge nettopp i å sørge for ikke å legge hindringer i veien 
for gründere, bedrifter og andre som skaper arbeidsplasser. 
Vi ønsker grenser for politikk. Statens rolle er i vårt idealsamfunn 
begrenset. Statlig makt er nå svært konsentrert på få hender. Dette er 
en trussel for mangfoldet og maktfordelingen i samfunnet. Maktkon -
sentrasjon i det offentlige gjør det også mer attraktivt å skaffe seg 
posisjoner i statsapparatet enn selv å jobbe for å skape verdier. Makt 
bør overføres fra politikerne til folk flest. Dette vil vi gjøre ved å la inn -
byggerne beholde mer av sine egne skattepenger, og gjennom å over -
late flere av det offentliges oppgaver til enkeltmennesker, privat 
virksomhet og frivillige organisasjoner. Bare slik kan man skape et sam -
funn som sikrer valgfrihet, respekt og muligheter for alle mennesker. Fremskrittspartiets prinsipper         
Fremskrittspartiet er et liberalistisk folkeparti. Det bygger på Norges 
grunnlov, norsk og vestlig tradisjon og kulturarv, med basis i det kristne 
livssyn og humanistiske verdier. 
Hovedmålet er sterk nedsettelse av skatter, avgifter og offentlige inn -
grep. Det fundamentale i vårt samfunnssyn er troen på, og respekten 
for, det enkelte menneskets egenart og retten til å bestemme over eget 
liv og økonomi. Enkeltmennesket er, sammen med familien og eien -
domsretten, det grunnleggende i samfunnet.
Vi tar sterk avstand fra forskjellsbehandling av mennesker basert på 
kjønn, religion eller etnisk opprinnelse, og vil verne om de rettigheter 
som Grunnloven legger opp til, som eiendomsrett, næringsfrihet, den 
personlige frihet, ytringsfrihet, trosfrihet og organisasjonsfrihet.
Det offentliges makt må begrenses, slik at individets rettigheter og 
handlefrihet bevares. Det offentlige skal ikke ta på seg oppgaver som 
like godt kan løses av enkeltpersoner, bedrifter og organisasjoner. 
Vi vil bruke statlig differensiert stykkprisfinansiering av offentlig finan -
sierte tjenester som et viktig virkemiddel for å flytte makt fra politikere 
og byråkrati til innbyggerne.
Vi tar avstand fra enhver form for totalitær og autoritær statsmakt og 
ideologier som sikter mot dette, og stiller oss svært kritiske til enhver 
overføring av myndighet fra borgerne til det offentlige. 
Vår politikk bygger på folkestyre, med desentralisert politisk makt og 
avgjørelse i folkevalgte organer, samt å lovfeste bindende folkeavstem -
ninger som en del av vårt konstitusjonelle system. De politiske nivåer 
begrenses til kommune og stat.
5 Fremskrittspartiets prinsipprogram 2009-20013Demokrati
Toleranse
Fremskrittspartiet vil fremheve at alle mennesker er født frie og likever -
dige, og skal ha like rettigheter. 
Mennesker må vurderes ut fra hva de gjør, snarere enn ut fra hvem de 
er eller hvilken bakgrunn de har. Alle mennesker er født forskjellige, og 
i et samfunn som bygger på likeverd, må vi respektere menneskers 
unike egenart.
FrIheT
Fremskrittspartiets politikk bygger på den liberalistiske ideologi som gir 
alle mennesker rett til å leve som frie og selvstendige individer, så lenge 
de ikke uberettiget griper inn i andre menneskers rett til fri og selvsten -
dig livsutfoldelse. 
”Min frihet slutter der din begynner” er for oss en leveregel. Dette betyr 
at vi ønsker å tillate mennesker å leve sitt eget liv, så lenge det ikke går 
ut over andre. Dette gir stor grad av frihet, men er samtidig innskren -
kende. Vi aksepterer ikke at man kan leve ut sin kultur og religion hvis 
dette medfører overgrep mot andre mennesker. Det må alltid være hen -
synet til det enkelte mennesket, og dets frihet og rettigheter, som må 
være avgjørende for den politikk som føres. 
Den demokratiske rettsstaten forutsetter både et demokratisk statsstyre 
og et markedsøkonomisk system. Bare markedsøkonomi kan sikre den 
spredning av makt som en demokratisk rettsstat er avhengig av.
Det stadig voksende, offentlige byråkrati er en trussel mot enkeltmen -
neskets mulighet for utfoldelse. Det offentlige må stå i et tjenerforhold 
til innbyggerne. 
Enkeltmennesket har visse grunnleggende rettigheter, og disse rettig -
hetene er: 
PersonlIg FrIheT og Personvern
Mennesker eksisterer først og fremst som enkeltmennesker, og ikke 
som en kollektiv gruppe. Den enkelte har forstand og fri vilje, og må 
derfor ha styringsrett over sitt eget liv.Frihet til å bestemme over eget liv, betyr også at man bør sikres retten 
til en verdig avslutning av livet. Fremskrittspartiet vil derfor i noen 
situasjoner tillate aktiv dødshjelp regulert av et strengt lovverk. Som en del av den personlige frihet er personvernet vesentlig. Enkelt -
menneskets rett til privatliv og personlig integritet må respekteres som 
en grunnleggende rettighet. Fravær av overvåkning er vesentlig i den 
enkeltes velferd. Lovgivningen må i sterk grad ivareta personvernet. 
Retten for den enkelte til å kunne leve i trygghet og sikkerhet, og retten 
til lik behandling av myndigheter, politi og rettsvesen er grunnleggende 
rettigheter.
eIenDomsreTT
Fremskrittspartiet anser eiendomsretten som et overordnet prinsipp, og 
motsetter seg inngrep i den private eiendomsretten. Ekspropriasjon kan 
kun aksepteres dersom det er absolutt nødvendig for å sikre vesentlige 
samfunnsinteresser, og der det ikke er mulig å oppnå enighet med 
grunneier på noen annen måte. Videre skal ekspropriasjon bare gjen -
nomføres mot full erstatning, slik at den private eiendomsbesitter ikke 
lider tap. Ethvert ekspropriasjonsvedtak skal kunne bringes inn for dom -
stolene til overprøvelse, også for å fastsette erstatningens størrelse.
Eiendommer skal ikke være skatteobjekter. Dette er en usosial form for 
skatt som rammer uavhengig av betalingsevne. Vi vil arbeide for å fjerne 
lov om eiendomsskatt.
YTrIngsFrIheT
Fremskrittspartiet er en sterk forsvarer av ytringsfriheten, og mener 
enhver har rett til å ytre seg fritt. Vi vil forsvare ytringsfriheten som en 
av grunnpilarene i demokratiet. 
Vi vil fremheve den nødvendige sammenhengen mellom åndsfrihet og 
kulturell og materiell fremgang. Ytringsfriheten bør likevel avgrenses 
slik at den ikke skader personvernet og rikets sikkerhet.
relIgIonsFrIheT
Fremskrittspartiet forsvarer retten til selv å velge livssyn eller religion, 
og å organisere sitt liv i samsvar med dette, og vil arbeide mot diskri -
minering på religiøst grunnlag. Vi aksepterer imidlertid ikke at lovbrudd, 
tvang, vold eller trussel mot rikets sikkerhet begrunnes i tro eller reli -
gionsfrihet. 
valgFrIheT
Den frie markedsøkonomien er en vesentlig betingelse for den enkeltes 
valgfrihet. Kun den enkeltes frie rett til å velge mellom alternative varer, 
tjenester og politiske ideer sikrer enkeltmenneskets frihet. Konsekven -
sene av egne valg er den enkeltes ansvar. Det frie markedet og demo -
kratiet er derfor uløselig knyttet til hverandre.
sTaTssTYreT
Norge skal fortsatt være et grunnlovsfestet monarki, der regenten skal 
være nasjonens samlende symbol og statsoverhode. Stortinget skal 
være den lovgivende og bevilgende myndighet. Regjeringen skal være 
det utøvende organ, men den må gå av når den ikke lenger har Stor -
tingets tillit. Domstolene skal sikre at loven ikke anvendes i strid med 
6 Fremskrittspartiets prinsipprogram 2009-20013Grunnloven, og at regjeringen og offentlig forvaltning ikke gir pålegg 
uten hjemmel i lov.
Fremskrittspartiet mener at alle borgere av landet må ha stemmerett 
med lik verdi og betydning når det gjelder sammensetningen av Stor -
tinget. Stemmeretten skal være alminnelig og ikke begrenset til 
bestemte etniske grupper.
Det bør innføres oppløsningsrett for Stortinget under forutsetning av 
innføring av krav om flertallsvotering for etablering av en ny regjering. 
Vi vil at utnevnelser av dommere til Høyesterett skal godkjennes av 
Stortinget med to tredjedels flertall. Dommere i lavere rettsinstanser 
utnevnes av et kollegium administrert av Høyesterett.
lokal T selvsTYre
Fremskrittspartiet vil styrke det kommunale selvstyret i kombinasjon 
med økt brukermedvirkning og delegering av makt ned til lokale poli -
tiske organer. Kommunene må få større mulighet til å kontrollere sine 
inntekter og utgifter, og større frihet til å organisere sine tilbud på den 
måten de mener innbyggerne har størst utbytte av. I tillegg skal grunn -
leggende velferdsgoder som helsetjenester, sosialtjenester og utdanning 
sikres befolkningen, uavhengig av kommunal økonomi, gjennom statlig 
differensiert stykkprisfinansiering.
Innbyggerne i en kommune har rett til å styre seg selv i saker som 
primært er av lokal interesse, og som ikke ved annen lov er lagt til andre.
FolkeavsTemnIng
Fremskrittspartiet ser svakheter ved vårt demokrati. Det bør derfor inn -
føres et system der velgerne, gjennom folkeavstemninger, får direkte 
avgjørende beslutningsrett.
Våre representanter skal alltid følge resultatet av en folkeavstemning.
lIkesTIllIng
Fremskrittspartiet anser alle mennesker som likeverdige. Forholdet mel -
lom kjønn, grupperinger og enkeltmennesker bør derfor tilpasse seg 
naturlig i arbeidsliv, fritid og privatliv, uten innblanding av offentlige 
organer. Vi vil fremme likeverd og sikre like muligheter og rettigheter til 
samfunnsdeltakelse for alle, uavhengig av funksjonsevne. Konkurranse 
gjør bedriftene interessert i å sikre seg så dyktige medarbeidere som 
mulig, uten hensyn til kjønn eller gruppetilhørighet. Konkurranse innen -
for et fritt markedsøkonomisk system er derfor den beste garanti mot 
diskriminering.
kIrke og sT aT
Fremskrittspartiet ser på den kristne kulturarven, vestlige verdier, og 
skille mellom religion og politikk som grunnleggende verdier i det nor -
ske samfunnet. Religionsfrihet er en grunnleggende rettighet for den 
enkelte.
Alle trossamfunn bør være uavhengige og selv råde over sin arbeids -
form, organisasjon og forkynnelse, forutsatt at det ikke medfører kren -
kelse eller overgrep mot medmennesker eller oppfordring til handlinger 
som bryter med norsk lov og regelverk. Både samfunnet, kirken og staten er best tjent med et skille mellom kirke og stat, da en politisk 
styrt kirke mister sin nødvendige legitimitet. 
Våre folkevalgte representanter stilles fritt i spørsmål av religiøs og 
livssynsmessig karakter som ikke entydig dekkes av prinsipp- eller 
handlingsprogram.
FrIvIllIge organIsasjoner
Frivillige organisasjoner er en viktig del av samfunnet og bidrar til mang -
fold gjennom personlig engasjement. Velferdssamfunnet er avhengig 
av innsatsen til frivillige organisasjoner. Fremskrittspartiet vil legge til 
rette for at organisasjonene får flere inntektsmuligheter og anledning 
til å løse flere samfunnsoppgaver.
markedsøkonomi for fritt 
næringsliv og velstand
Fremskrittspartiet bygger sin økonomiske politikk på markedsøkonomi. 
Forutsetningene for markedsøkonomi er et fritt og uavhengig nærings -
liv som har fri flyt av varer og tjenester, fri tilgang til markedene og ingen 
særbehandling eller konkurransehindrende avtaler. For å være et attrak -
tivt land for næringsetablering må Norge ha stabile rammebetingelser med minst mulig byråkrati og skjemavelde. 
Markedsøkonomi forutsetter også frihandel mellom landene. Frem -
skrittspartiet vil fjerne import- og eksportrestriksjoner og andre han -
delsbarrierer. Frihandel og markedsøkonomi er forutsetninger for å 
fjerne fattigdom gjennom økonomisk vekst, å utnytte ressursene opti -
malt samt å holde pris- og kostnadsveksten lav.
Vi ønsker å premiere innsats og arbeidsvilje. Lavere skatter og avgifter 
er, sammen med et mer fleksibelt arbeidsliv, de beste virkemidlene for 
å få et effektivt og velfungerende arbeidsmarked. Vi ønsker et effektivt, 
sosialt sikkerhetsnett for dem som ikke har mulighet til å leve av egen 
inntekt, men det må alltid lønne seg å arbeide fremfor å motta offentlige 
ytelser. Det må innføres et skattesystem som skal være enkelt å forstå, 
stimulere til innsats og bidra til mindre byråkrati. Ideelt sett bør skat -
7 Fremskrittspartiets prinsipprogram 2009-20013tesystemet bestå av et høyt bunnfradrag og en flat prosentsats over 
dette. Det totale skattetrykket må være lavest mulig og særavgifter må 
fjernes dersom de ikke har en spesiell begrunnelse og er øremerket.
Fremskrittspartiet vil vurdere effekter og konsekvenser av dagen arbeidsgiveravgift. En eventuell reduksjon i arbeidsgiveravgiften vil 
kunne bidra til økt sysselsetting og økt verdiskaping.
Bedrifter og virksomheter eies og drives best av private og profesjonelle, 
og det må legges til rette for privat eierskap. Det offentliges eierskap 
må enten ha en finansiell eller politisk begrunnelse, og eierskapet må 
organiseres slik at det blir et skille mellom politikk og profesjonell eier -
skapsforvaltning. Statens rolle som lovgiver, kunde, eier, regulator, 
skattlegger og dømmende makt kan fort sammenblandes dersom ikke disse rollene er klart atskilt. 
Bedrifter og næringsvirksomhet skal behandles likt og greie seg selv 
uten subsidier eller forskjellsbehandling. Regler, rammer og skattesys -
tem må være forutsigbare og ukompliserte. I tillegg må hensyn til for -
syningssikkerhet og beredskap legges til grunn for enkeltnæringer.
Et lands velstand er hovedsakelig et resultat av enkeltmenneskers dag -
lige innsats i produktiv virksomhet. Arbeid er også et vesentlig grunnlag 
for allmenn trivsel. Fremskrittspartiet mener at det først og fremst er 
den enkeltes oppgave å skaffe seg arbeid, basert på egne forutsetnin -
ger og utdanning, samt markedets behov for arbeidskraft.
Arbeids-, lønns- og ansettelsesavtaler fungerer best dersom disse opp -
nås ved enighet mellom arbeidstakerne og arbeidsgiverne i den enkelte 
bedrift. Et slikt system vil bidra til at bedrifter bedre tilpasses opp- og 
nedgangstider. Det vil også være i de ansattes interesse å bidra til 
sikring av arbeidsplasser i Norge gjennom midlertidige endringer av 
lønns- og arbeidsbetingelser. Gjennom bedriftsmessige oppgjør vil løn -
ningene i større grad tilpasses bedriftenes inntjeningsevne, og føre til 
en bedre risikofordeling mellom arbeid og kapital.
Sysselsettingen må i hovedsak konsentreres om verdiskapende arbeid, 
noe som best ivaretas i et liberalt arbeidsmarked. Et fritt arbeidsmarked 
fungerer imidlertid ikke godt så lenge monopollignende organisasjoner 
inngår avtaler sentralt for arbeidstakere og arbeidsgivere. Vi går inn for 
full organisasjonsfrihet, hvor retten til å være organisert skal stå like 
sterkt som retten til å være uorganisert. Vi vil bevare streikeretten og 
lockoutretten som virkemidler i en konflikt mellom arbeidstakere og 
arbeidsgivere.
energi 
Myndighetene har et overordnet ansvar for forsyningssikkerheten av 
energi, inkludert et effektivt strømnett og nettkoblinger mot utlandet. I 
energipolitikken skal det legges vekt på at natur og miljø ikke skal 
utsettes for uhensiktsmessige belastninger.
Konkurranse i energinæringen stimulerer til best mulig ressursbruk og 
lavest mulig priser til forbrukerne. Samtidig vil vi sikre at verdiskapingen 
fra naturressurser kommer fellesskapet til gode gjennom konsesjons -
lovene og særskilte skatte- og avgiftsregler.Vi vil ha nasjonal kontroll over energiressursene, og sikre at verdiska -
pingen kommer det norske folk til gode gjennom robuste konsesjons- og 
skatteregler. 
miljø og klima
Miljøvernlovgivningen må bygge på sentrale prinsipper som likhet for 
loven og vern av folks liv, helse og eiendom mot krenkelser.Økonomisk vekst må skje på en bærekraftig måte, blant annet gjennom 
teknologiutvikling. I den grad det skal brukes offentlige midler til tiltak 
som begrenser forurensning, så skal de benyttes der de gir best resultat. 
Vårt prinsipp er at den som forurenser, skal betale. Forurensning kjenner 
ingen landegrenser og derfor bør Norge arbeide for internasjonale avta -
ler som begrenser forurensning. Norge bør ikke innføre særregler og 
særavgifter for norsk næringsliv, som svekker vår konkurranseevne  
internasjonalt og setter arbeidsplasser i fare.
Vi er tilhengere av allemannsretten, og positive til opprettelse av natur -
reservater, naturparker og lignende såfremt prinsippet om ”vern gjen -
nom bruk” legges til grunn. Ved båndlegging av privat eiendom skal det 
gis full erstatning.
Fremskrittspartiet skal føre en ansvarlig og fremtidsrettet klimapolitikk 
basert på fakta. Vi vil gjennomføre fornuftige tiltak for å redusere globale 
utslipp av klimagasser, og legger vekt på tiltak som vil ha generell god 
miljøeffekt, fremfor dyre symboltiltak. Vi vil kutte utslipp av klimagasser 
der hvor man får størst effekt.
En realistisk klimapolitikk må erkjenne at velstandsveksten globalt vil 
fortsette, noe som både innebærer økt energiforbruk og økt transport -
behov.Vi ønsker en klimaavtale som er globalt forankret, slik at den ikke fører 
til ulike rammebetingelser, og at industri finner det attraktivt å flytte til land som står utenfor avtalen.
8 Fremskrittspartiets prinsipprogram 2009-20013Trygghet for liv og eiendom
Det norske samfunnet er gjennomregulert av lover og forskrifter, noe 
som gjør det vanskelig for innbyggerne å orientere seg om hva som er 
lovlig og ulovlig.
Det er behov for en gjennomgang av lover og forskrifter for å forenkle 
og fjerne urimelige og utdaterte lover og regler. De lover og regler som 
gjelder, skal håndheves for å sikre både individuell og allmennpreventiv 
virkning. 
Politiet har ikke ressurser til å kunne håndheve hele det omfattende 
lovverket som eksisterer. Spesielt har hverdags- og vinningskriminali -
teten blitt nedprioritert, noe som gjør at innbyggerne mister tilliten til 
politiet.
Tiden som går fra en har utført en straffbar handling, til tiltale og dom, 
må være kortest mulig, både av hensyn til offeret og for å sikre at den 
kriminelle får gjøre opp for seg. Det offentlige skal ta ansvar for å gi 
støtte og bistand til ofrene for kriminalitet, slik at hovedfokus ikke blir 
å hjelpe gjerningsmannen.
Det er behov for å innføre strengere straffer for de fleste typer lovbrudd. 
Spesielt er det nødvendig å øke strafferammene for alvorlig kriminalitet. 
Utenlandske statsborgere som blir dømt til mer enn tre måneders ube -
tinget fengsel, skal utvises.
Det er den enkelte innbyggers ansvar å overholde det gjeldende lov -
verket og sørge for at hans/hennes handlinger ikke er til skade eller går 
ut over andre mennesker. 
norge og verden
Fremskrittspartiet vil vektlegge norske interesser i utenrikspolitikken, 
både politisk og sikkerhetsmessig. Dette ivaretas best gjennom sat -
sing på fri handel, menneskerettigheter og bygging av allianser med demokratiske stater som deler vårt verdigrunnlag. 
Tradisjonell utviklingspolitikk har ikke fungert tilfredsstillende. Vi 
mener at statlig økonomisk bistand bør begrenses og effektiviseres. 
Istedenfor bør Norge arbeide for utvikling av markedsøkonomi og 
sikring av fattige lands adgang til vestlige markeder. Vi vil imidlertid 
opprettholde den humanitære nødhjelpen. Norge bør videre ha en åpen 
og positiv holdning til de muligheter globaliseringen bringer med seg. 
Mellomstatlige organisasjoner kan være et positivt bidrag til å sikre 
stabile internasjonale spilleregler. Enkelte organisasjoner har imidler -
tid utviklet omfattende byråkratiske strukturer. Derfor bør det arbeides 
for reformer bl.a. av FN. Når det gjelder spørsmålet om norsk EU-
medlemskap, vil Fremskrittspartiet respektere folkets vilje gjennom 
folkeavstemninger.
På prinsipielt grunnlag burde det ideelt sett være en friest mulig beve -
gelse over landegrensene, av varer, tjenester, kapital og arbeidskraft. 
Dette forutsetter imidlertid at mennesker bosetter seg i Norge uten 
automatisk å få velferdsrettigheter som belaster norske skattebeta -lere. Flere tiår med en sosialdemokratisk integreringspolitikk som 
passiviserer og ikke stiller krav til mennesker som kommer til Norge, 
har skapt sosiale problemer og uheldige kulturelle spenninger i sam -
funnet. På grunn av dette kan man ikke videreføre dagens naive og 
uansvarlige innvandringspolitikk. Norsk innvandringspolitikk må leg -
ges om, og må sørge for at innvandrere integreres i det norske sam -
funnet og respekterer de grunnleggende frihetsverdier Norge bygger på. 
Hensynet til integrering må i enkelte tilfeller gis forrang i situasjoner 
der dette anses å komme i konflikt med hensynet til valgfrihet.
Norsk innvandringspolitikk må bygge på at man stiller krav til innvan -
drere som bosetter seg i landet. Arbeidsdeltakelse, språkopplæring 
og respekt for norske lover er sentrale elementer i en vellykket inte -
greringspolitikk. Likebehandling mellom nordmenn og innvandrere er 
avgjørende for å forebygge konflikter, noe som betyr at særegne ord -
ninger for innvandrere må avvikles. 
Ved mottak av flyktninger bør man også ta hensyn til menneskers 
evne og vilje til integrering. Kvoteflyktninger fra FN skal prioriteres. 
Når behov for beskyttelse er over, må vedkommende reise hjem.
9 Fremskrittspartiets prinsipprogram 2009-20013Forsvar og sikkerhet 
Fremskrittspartiet vil ha et sterkt forsvar med en likeverdig tilknytning 
til våre allierte i NATO samt NATOs samarbeidspartnere. NATO er hjør -
nesteinen i vår sikkerhets- og forsvarspolitikk, og USA er Norges vik -
tigste allierte. Dette må komme klart til uttrykk gjennom løpende 
samarbeid og overordnede strategivalg.
Det norske forsvaret skal være troverdig og effektivt i forhold til det 
enhver tid gjeldende trusselbilde. Forsvaret må ha en struktur og utrust -
ning som er tidsmessig og hensiktsmessig, og som setter Norge i stand 
til å reagere raskt og effektivt i krisesituasjoner. Vi vil opprettholde den 
grunnlovsfestede verneplikten, samt åpne for vervede styrker i tillegg 
der dette er hensiktmessig for å løse konkrete oppgaver. 
Formålet med norsk forsvars- og sikkerhetspolitikk må være å sikre 
norske interesser.
Norge bør bidra aktivt med styrker i fredsbevarende og fredsskapende 
operasjoner i utlandet. Primært bør slike operasjoner baseres på vedtak 
i FNs sikkerhetsråd. Humanitære hensyn kan imidlertid tilsi at Norge 
også bør delta i operasjoner ledet av NATO eller koalisjonsstyrker, selv 
om disse på grunn av vetoretten ikke er godkjent av FNs sikkerhetsråd. 
Slike operasjoner skal ikke finansieres over forsvarsbudsjettet.
valgfrihet for foreldre og 
likebehandling av barn
Fremskrittspartiet mener i utgangspunktet at foreldre er best i stand til 
å velge for sine barn. Vi vil derfor redusere det offentliges muligheter til 
regulere den private sfære.
Vi vil styrke familiens handlefrihet gjennom reduksjon av skatter og 
avgifter, og vi vil at barnefamilier i størst mulig grad skal likebehandles 
hva gjelder økonomiske støtteordninger. Dette vil gi foreldre reelle valg -
muligheter til å velge den omsorgsform de ønsker for sine barn. 
Familien har i en årrekke vært i endring hva gjelder sammensetning. 
Ekteskapet anses for å være den mest stabile rammen for familien, og vil 
derfor ha økonomiske og juridiske fordeler knyttet til seg, men alle men -
nesker har en klar rett til å innrette seg på den måten de selv finner best. 
Av hensyn til barnas rett til å kjenne, vokse opp med og få omsorg av 
sine fedre, mener vi at lesbiske ikke skal kunne få kunstig befruktning. 
Kunstig befruktning skal forbeholdes heterofile par som lever i stabile 
parforhold, og som av helsemessige grunner har problemer med å få 
barn. 
Alle barn har rett til å vite hvem deres biologiske foreldre er.
Det er ingen menneskerett å få barn, men alle barn har rett til en god 
og omsorgsfull oppvekst. Endringer i familiens sammensetning skal ikke 
gå på bekostning av foreldrenes plikt til å oppdra sine barn, og begge 
foreldre skal stille likt når det gjelder foreldreansvar og omsorgsrett og -plikt for felles barn ved samlivsbrudd.Samfunnsutviklingen de senere år har medført et større behov for 
beskyttelse av barn, og har bidratt til at enkelte foreldre trenger hjelp i 
sin omsorgsrolle. I denne situasjonen er det viktig å arbeide for et effek -
tivt og forebyggende barnevern som først og fremst tar hensyn til barna, 
men som i tillegg også ivaretar foreldrenes rettssikkerhet på en god 
måte. Derfor mener vi det er en offentlig oppgave å legge til rette for at 
det finnes et tilstrekkelig antall barnevernsinstitusjoner.
Det er en offentlig oppgave å legge til rette for at det finnes tilstrekkelig 
tilbud av barnehager og skolefritidsordninger, samt å føre tilsyn slik at 
god kvalitet og trygghet ivaretas, men det er ikke nødvendigvis en 
offentlig oppgave å drifte disse. 
 
helse og omsorg 
Det er et offentlig ansvar at alle får tilgang til nødvendige helse- og 
omsorgstjenester.
Fremskrittspartiet vil ha en varm, verdig og valgfri eldreomsorg der den 
enkelte selv skal bestemme over sitt eget liv. Det er ikke hvem som yter 
tjenestene som er viktig, men at mottakerne er fornøyd med det tilbudet 
de selv velger. 
Innbyggerne har krav på å få nødvendige helsetjenester når behovet 
oppstår. Vi ønsker derfor å lovfeste retten til nødvendige omsorgstje -
nester. Det er uverdig med lange ventelister for å få behandling på 
sykehusene, rehabiliteringsinstitusjonene og i rusomsorgen. Det er 
samfunnsøkonomisk irrasjonelt at mange i perioder må leve på overfø -
ringer fra det offentlige fordi det er kø for å få behandling. 
Vi anser også tannhelsetjenesten for å være en integrert del av helse -
vesenet. Staten skal primært ha ansvaret for å finansiere nødvendige helse- og 
omsorgstjenester for innbyggerne gjennom folketrygden, basert på 
stykkprisfinansiering. Vi ønsker at egenandelene skal holdes på et 
moderat nivå. Imidlertid skal den enkelte selv kunne velge mellom ulike 
behandlingssteder og omsorgstjenester, både offentlige og private. Inn -
byggerne må gis makt til å kunne velge bort tilbud de er misfornøyd 
med. 
10 Fremskrittspartiets prinsipprogram 2009-20013arbeid og velferd
Enkeltmennesket har selv hovedansvaret for å sørge for seg og sine 
nærmeste. Det offentlige skal ha et sikkerhetsnett for dem som ikke er 
i stand til å greie seg selv. Økonomisk sosialhjelp skal være en kortva -
rig hjelp for mennesker i en vanskelig livssituasjon. Den økonomiske 
sosialhjelpen skal være statlig finansiert og forvaltet av NAV. Det skal 
stilles strenge krav for utbetaling av offentlige midler. Hensikten med 
kravene skal være å sørge for at flere blir økonomisk selvhjulpne. Vi 
mener arbeidet for å avsløre de som misbruker velferdsordningene, og 
som således bidrar til å undergrave det velferdssystemet som er bygget 
opp i Norge, må intensiveres.
Pensjon skal sørge for muligheten til en verdig pensjonstilværelse og 
økonomisk trygghet i alderdommen. Pensjonssystemet må være lang -
siktig og forutsigbart, og kommende pensjonister må til enhver tid kunne 
skaffe seg oversikt over fremtidig pensjon.
Det bør være adgang til å bygge opp private pensjonsordninger i tillegg 
til den offentlige. Innskudd til slike ordninger bør være skattefrie, mens uttak beskattes. 
Sosiale støtteordninger må innrettes slik at de motiverer til å ta ansvar 
for eget liv og helse.
Utdanning og forskning
Fremskrittspartiet mener Norge har alle forutsetninger for å skape en 
skole og et utdanningssystem i verdensklasse. Norge er et av de lan -
dene i verden som bruker mest penger på offentlig utdanning, men 
dessverre står ikke resultatene i samsvar med den økonomiske innsat -
sen. Norsk utdanningssystem må derfor endres, og vi vil skape en 
kunnskapsskole som skal erstatte dagens enhetsskole. 
I samarbeid med hjemmet og den enkelte elev skal det norske utdan -
ningssystemet bidra til å utvikle kunnskaper, ansvarsfølelse, pliktfølelse, 
dannelse og selvtillit hos hver elev. I tillegg skal den norske skole foku -
sere på læring om demokrati og rettsstatsprinsipper slik at samfunns -
forståelse og sosiale egenskaper er i tråd med disse.
Alle skal ha lik rett og mulighet til utdanning, og denne skal være offent -
lig finansiert. Vi ønsker å erstatte dagens kommunale finansiering av grunnutdanningen med statlig finansiering, der det ytes et tilskudd per 
elev til den skolen eleven i samarbeid med foresatte velger. Slik vil 
elevene få fritt skolevalg, og skolene vil måtte konkurrere om å tiltrekke 
seg elever. Et slikt system, med konkurranse og valgfrihet, vil også føre 
til kvalitetsheving på skolene. 
For at et slikt system skal fungere, må det bli fri etableringsrett av 
skoler. Vi mener at alle som ønsker, skal få starte egne skoler, så sant 
de oppfyller kvalitetskrav satt av sentrale myndigheter. Slik fjerner man 
dagens system der det offentlige har tilnærmet monopol på skoledrift. 
Om skolene er private eller offentlige, er ikke avgjørende, det viktigste er at kvalitet og valgfrihet settes i sentrum. 
Et slikt system forutsetter åpenhet om kvalitet og resultater i skolene. 
Karakterstatistikk, resultater fra nasjonale prøver og andre kvalitetskri -
terier skal være offentlig tilgjengelig. Dette vil føre til at skoleeiere får 
skjerpet fokuset på kvalitet, og vil gi elever og foreldre et godt beslut -
ningsgrunnlag når de skal velge skole. 
Vi vil ha fleksibel skolestartalder, dog skal barn starte i skolen senest 
som 7-åringer. Grunnopplæringen skal være fleksibel og tilpasset kunn -
skapsnivået til den enkelte elev, også hva gjelder klassetrinn. Opplæ -
ringen skal tilpasses slik at den enkelte elev får best mulig faglig utbytte 
av opplæringen. 
Innenfor høyere utdanning bør dagens finansieringssystem videreføres, 
men man må ha rom for evalueringer og endringer innenfor dette sys -
temet. Vi mener det er riktig at institusjonene får finansiering basert på 
både forskning, resultater og studiepoengprogresjon, men vil også åpne 
opp for at institusjonene skal få finansiering basert på samarbeid med næringslivet – en såkalt samarbeidskomponent. 
Når det gjelder studiefinansieringen, mener vi at systemet i større grad 
må belønne effektive studenter som klarer å gjennomføre studiene på 
kortere tid enn normert. I tillegg ønsker vi å legge ned Statens lånekasse 
for utdanning, og erstatte denne med en statlig garantiordning der stu -
dentene fritt kan velge tilbyder av lån og stipend. Slik vil studentene få 
de samme rettighetene som i dag, men vil kunne få valgfrihet, og det 
vil bli konkurranse mellom bankene. 
Både grunnforskning og anvendt forskning er viktig med tanke på Nor -
ges fremtidige kunnskapsbeholdning og konkurransekraft. Vi ønsker å 
øke den offentlige innsatsen til forskning, og at denne innsatsen i stor grad skal gjenspeile Norges konkurransefortrinn. Dessuten ønsker vi i 
større grad å stimulere til økt privat forskning gjennom ulike incentiv -
ordninger som for eksempel skattelettelser. 
Transport og kommunikasjon
Transport av varer, tjenester, kapital, informasjon og mennesker er en 
forutsetning for samfunnets vekst og utvikling.
Fremskrittspartiet mener at staten skal ha et overordnet ansvar for 
infrastrukturen i Norge, og for at transport og kommunikasjon fungerer 
på en effektiv og sikker måte. Med infrastruktur mener vi alt som er 
nødvendig for å frakte personer, gods, informasjon og energi; det vil si 
stamveinettet inkludert ferge, bane, luft- og båthavner, terminalbygnin -
ger, nettverk for IKT og energitransport. Det er en offentlig oppgave å 
11 Fremskrittspartiets prinsipprogram 2009-20013sørge for at landet til enhver tid har et effektivt, sikkert og miljøvennlig 
transport- og kommunikasjonsnett som er tilpasset de behov samfun -
net har.
Brukerne av infrastrukturen skal sikres tilgang på like vilkår slik at 
konkurransen mellom de forskjellige transportørene likestilles.
Det er viktig at det satses på de mest hensiktsmessige transportmidlene 
i forhold til de transportoppgaver som skal løses. Dette vil gi en mer 
kostnadseffektiv bruk av offentlige ressurser, og i tillegg føre til en mer 
rettferdig fordeling av kostnadene mellom de ulike transportformene. 
Et fullt utbygd stamveinett som binder landet sammen på en effektiv, 
sikker og miljøvennlig måte, vil utgjøre grunnstammen i landets totale stamnett av vei, jernbane, kyst-/skipsfart og luftfart. En sammenheng -
ende plan for stamnettet må omfatte knutepunkter for tettest mulig 
integrasjon mellom alle transportformer.
I Norge vil vei fortsatt være den viktigste del av infrastrukturen for trans -
port av personer og gods. Det er derfor viktig å understreke det offent -
liges ansvar for finansiering av veinettet i Norge, og det særlige ansvar 
staten har for å finansiere og investere i et effektivt, sikkert og miljø -
vennlig stam- og riksveinett. 
Staten skal ha ansvaret for en hensiktsmessig veiutbygging i landet, og 
all bruk av bompenger, veiprising eller annen direkte trafikantbetaling 
er en ytterligere beskatning av trafikantene.
Prinsipielt bør avgifter reduseres og deretter vris over mot forbruk. 
Fremskrittspartiet ønsker at jernbanenettet åpnes for fri konkurranse, slik 
at skinnegående transport kan bli mer konkurransedyktig. Vi vil sette 
jernbanenettet i stand til å møte dagens og fremtidens transportbehov, og 
mener at det offentlige har ansvar for skinnegang og øvrig infrastruktur.
Konkurranse om persontransporten vil, i likhet med godstransporten, gi 
bedre kvalitet. Også andre enn staten kan finansiere, bygge, eie og drive 
nye jernbanesystemer eller nye jernbanelinjer.
I Norge er luftfart et viktig kollektivnett. Vi vil opprettholde et godt fly-
rutenett rundt om i landet, og tilbudet må basere seg på konkurranse 
og tilpasses det reelle behovet for flytransport. Dersom ulønnsomme 
flyplasser skal opprettholdes, skal dette gjøres ved bevilgninger over 
statsbudsjettet.
Vi mener at Norge trenger sjøtransport som settes i stand til å utføre sin 
oppgave på en effektiv, sikker og miljøvennlig måte. Sjøtransporten er 
vesentlig for å etablere effektive knutepunkter på tvers av transportfor -
mene for store godsmengder. Offentlige og private havner skal være 
likestilte og det må etableres konkurransedyktige rammebetingelser 
som tilsvarer de internasjonale betingelsene for sjøtransport. 
Fergene som er en del av stamveinettet, må være gratis å benytte for 
brukerne.
Dersom det brukes avgifter for å finansiere infrastruktur, vil Fremskritts -
partiet at det skal være samsvar mellom avgifter og kostnader knyttet 
til investering, drift og sikkerhetstiltak. Vi avviser bruk av avgift for å 
regulere bruk av transportformer. 
Vi mener at staten skal ha ansvaret for finansiering av investeringer i det nasjonale energitransportnettet og sikre at de er åpne for operatø -
rer og brukere. Staten må sikre at dominerende eierskap ikke urimelig 
rammer operatører og brukere. 
Staten skal også ha ansvar for at nettverk som gir sikker og rask data -
transport, dekker alle deler av landet, og er åpne for operatører og 
brukere. 
Drift av transportnett for personer, gods, data og energi må omfatte 
sikring mot ulykker og uønskede hendelser. Vi mener at staten skal ha 
ansvaret for rammeverk, finansiering og tilsyn vedrørende transportsik -
kerhet.
kultur og idrett 
Fremskrittspartiet ønsker et levende kulturliv, fritt for politisk styring 
basert på personlig engasjement og frivillighet. Kulturpolitikken bygger 
på prinsippene om ytringsfrihet og toleranse. Kulturlivet fungerer best 
uten politisk styring og kontroll. FrP vil derfor at kulturutvikling skal skje 
mest mulig uavhengig av offentlig finansiering og inngripen. 
Der det offentlige bruker penger på kulturtiltak, er det viktig at pengene 
kommer folk flest til gode. Midler rettet mot barn og ungdom må prio -
riteres.
Kultur er et vidt begrep som omfatter alt som kjennetegner nasjonen og 
folket. Den norske kulturen er resultatet av de valg og verdier en har 
samlet seg om, åndelige og materielle. Det er en viktig oppgave å verne 
om vår norske kulturarv.
Det er en forutsetning for vekst innenfor kultursektoren at det satses 
på samhandling mellom frivillig sektor og profesjonelle aktører. Dette 
vil på sikt gi de beste varige ringvirkningene både for kulturen og for 
samfunnet for øvrig.
Forholdene må legges til rette for idrettsorganisasjonene, slik at de i så 
stor grad som mulig baserer sin drift på egeninntekter fra dugnader og 
annen frivillig innsats fra medlemmene. 
Den ideelle virksomheten til frivillige lag og organisasjoner skal være 
momsfri.
Et lands presse er ikke uavhengig dersom den er avhengig av støtte fra 
staten. Etter hvert som pressen blir mer og mer avhengig av statsstøtte, 
vil uavhengig journalistikk vike plassen for næringspolitiske forsøk på 
å sikre mer støtte. Fremskrittspartiet ser en fare i at pressens kritiske 
holdning til statsstyret blir dempet på grunn av statlige subsidier.
Pressestøtten skaper også uheldige konkurranseforhold mellom medi -
ene, siden kun én utvalgt gruppe av aviser blir tildelt denne støtten. FrP 
mener det er feil at aviser med statlig støtte skal konkurrere med andre 
mediebedrifter som driver etter bedriftsøkonomiske prinsipper. Vi ønsker 
en fri konkurranse uten økonomisk bidrag fra staten.
Vi ønsker å skape langsiktige og forutsigbare vilkår for dem som må 
søke konsesjon for TV- eller radiodrift. Vi mener at det må legges til rette 
for egne døgnkontinuerlige frekvenser for alle lokalradioer som har 
behov for det.12 Fremskrittspartiets prinsipprogram 2009-20013
Fremskrittspartiet, Karl Johans gate 25, 0159 Oslo
Telefon: 23 13 54 00  -  Telefaks: 23 13 54 01  -  frp@frp.no  
www.frp.no