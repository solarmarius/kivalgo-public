
Pressemelding, møte med næringslivsledere, Bømlo, 21. april 1997
Jan Petersen
Distriktspolitikken må bygge på positive tiltak
Distriktspolitikk har i for stor grad vært fokusert mot problemer og å bevare det som har vært. Et godt eksempel for å illustrere dette er debatten om postverket. I datatidsalderen, har teknologien sørget for mindre etterspørsel for postverkets tjenester. Da er det misforstått distriktspolitikk å bruke penger på å opprettholde tilbud som ikke etterspørres. Slik kan det ikke være: La oss heller se på de store mulighetene vi har i distriktene. Oppgaven er å hjelpe frem dem som vil skape - la oss få frem entreprenøren og nyskaperen.
Høyre ønsker derfor i stede å bruke ressursene på det som peker fremover: Å skape lønnsomme arbeidsplasser.
Derfor vil Høyre:
1. Satse på UTDANNELSE OG KOMPETANSE
* Høyre mener Reform '94 har svekket yrkesfagene, og vil rette opp dette.
* Høyre vil sørge for at norske elever blir bedre i basisfag og spesielt matematikk og naturfag.
* Avvise regjeringens etterutdanningsreform som først og fremst er rett til fri fra jobb. La oss sette bedriftens behov i sentrum.
* La oss ta et krafttak for å etterutdanne lærere.
* Høyre vil gi fritak for arbeidsgiveravgift for lærlinger.
2. Satse på SAMFERDSEL OG KOMMUNIKASJON
* Dagens veistandard tilfredsstiller ikke næringslivet i distriktene. Høyre har derfor i inneværende stortingsperiode gått inn for 2 milliarder i økte bevilgninger til vei. Denne satsningen vil fortsette. Dette er enda mer nødvendig nå når regjeringen varsler at den vil redusere innsatsen de neste fire år.
* Høyre stemte i mot økningen av bensinavgiften på 50 øre og autodieselavgiften på 30 øre.
* Høyre sier nei til forslaget om økt flyseteavgift.
* Høyre vil ha økt konkurranse på telesektoren og blant annet privatisere Telenor.
* Høyre sa nei til økningen i el-avgiften på 1,5%
3. Satse på tiltak som gjør det mer LØNNSOMT Å DRIVE SMÅBEDRIFTER.
* Høyre vil endre delingsmodellen.
* Høyre vil oppheve forbudet mot midlertidige ansettelser, frivillig overtid og privat arbeidsformidling.
* Høyre vil redusere formueskatten og investeringsavgiften.
* Høyre vil ha en ny og mer nøktern sykelønnsordning og stemte mot at arbeidsgiver skulle betale for en lenger del av sykdomsperioden.
*Høyre vil ha dagpenger/attføring for selvstendig næringsdrivende.
Dessverre står vi alene om alt for mange av disse tiltakene. Men de er nødvendige hvis nye, lønnsomme arbeidsplasser skal skapes i distriktene.
