
Stortinget, 18. april 1997
Pressemelding fra Stortingsrepresentant Oddvard Nilsen
Pinlig forestilling av Rønbeck - vil fordoble bilavgiftene i Bergen og omegn
Arbeiderpartiets forslag til veiplan for perioden 1998 - 2007 innebærer dramatiske investeringskutt til enorm skuffelse for hele landet. At Arbeiderpartiet nedprioriterer veisektoren så fullstendig er likevel uttrykk for en politisk prioritering.
Værre er det at statsråd Rønbeck på pressekonferansen hvor hun la frem veiplanen avslørte at hun i liten grad har innsikt i de problemstillingene hun burde kunne på fingrene. Et fryktinngytende eksempel er dette:
Rønbeck mener man bør innføre såkalt veiprising i Bergen. Hun argumenterte med at bompengeinnkrevingen snart er avsluttet i Bergen. Hun mener altså at tiden er moden for å innføre en eskstra avgift overfor bilister i Bergen og omegn på 40 - 60 kroner. Rønbeck kjenner tydeligvis ikke til at det allerede innkreves 60 kroner for å passere Askøybrua, at det koster dyrt å passere Nordhordlandsbrua og at det samme vil gjelde Osterøybrua. Kanskje er det endog værre - kanskje hun faktisk mener at en vestlandsbilist bør betale en slags straffeskatt på bil - på 25 000 kroner i året.
Jeg gremmes!
