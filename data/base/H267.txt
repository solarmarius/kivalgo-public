
Stortinget, 26. januar 1996
PRESSEMELDING fra Kjellaug Nakkim, stortingsrepresentant (H)
Spørsmål til statsråd Kjell Opseth.
Togene på Østfold- og Vestfoldbanen har hatt forsinkelser i januar som skyldes at de nye parsellene ikke tåler norske vinterforhold. Telehiv og forskyvning av grunnforholdene har ført til at togene har gått med redusert fart.
Fungerende banesjef Elisabeth Isetorp antyder at i verste fall må hele sporet mellom Ås og Vestby graves opp igjen. Etter at det nå er gjort millioninvesteringer både på Østfold- og Vestfoldbanen så må nå grunnforholdene undersøkes på nytt igjen og langt grundigere enn før, sier hun. og håper på at det ikke blir flere frostperioder.
Jeg stiller meg sterkt undrende til hvorfor grunnforholdene ikke ble bedre undersøkt før utbyggingen tok til. Det var allment kjent at grunnforholdene på f.eks. strekningen Ås - Vestby var vanskelige. P.g.a. av dårlig arbeid vil vi igjen kunne få økte forsinkelser og nye uttellinger av millioner. Det er på denne bakgrunn jeg har stilt følgende spørsmål til statsråd Opseth.
«NSB har gjort millioninvesteringer i nye dobbeltspor på Østfold- og Vestfoldbanen, men tåler ikke norske vinterforhold. Telehiv og forskyvninger i grunnforholdene fører til at togene den siste tiden har redusert fart. Dette kan medføre omfattende og kostbare utbedringer.
Hvem har ansvaret for denne miseren?
