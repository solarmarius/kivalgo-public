
Stortinget, 2. oktober 1997
Pressemelding fra stortingsrepresentant Siri Frost Sterri (H)
Full valutakompensasjon til utenlandsstudentene
Høyre vil fremme forslag om at norske studenter i utlandet skal få full kompensasjon for de tap studentene er påført som følge av svingningene på valutamarkedet. De utbetalinger studentene har fått fra Lånekassen nå i høst er beregnet ut fra valutakursene rundt årsskiftet 1996/97. I mellomtiden er f. eks. pundkursen steget 15 pst. og dollarkursen 17,5 pst. Det reelle valutatapet for den enkelte student representerer et beløp på mellom 9 000 og 14 000 kr i høstsemesteret. Høyre mener at det ikke er akseptabelt at studentene skal bære denne belastningen, og foreslår derfor at Staten må bære utgiftene - ca. 40 mill. kr - ved å gi studentene en ekstraordiær kompensasjon for valutatapet.
Høyre foreslår også at det snarest må utformes et system som sikrer at tiden mellom beregning av vekslingskurs og utbetaling til studentene blir kortest mulig, slik at man kan unngå lignende situasjoner i fremtiden.
Høyres leder, Jan Petersen, er medforslagsstiller.
